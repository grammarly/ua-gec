Екологічна  система (екосистема) – це сукупність популяцій різних видів рослин, тварин та мікробів, які співіснують  у визначеній місцевості та взаємодіють  між собою і навколишнім середовищем таким чином, що ця сукупність зберігається на невизначено довгий час.
До екологічних систем міста Здолбунова (районного центру Рівненщини) та навколишньої  місцевості належать: Здовбицький ліс, луки, паркова зона, ставок Старомильський, ставок «Вісімка», річка Устя.
Ці екосистеми мають різний вигляд та об'єднують різні види рослин та мікроорганізмів.
Екосистема Здовбицького лісу охоплює лісову підстилку з мікроорганізмами, дерева (сосни, дуби, ялинки, берези, граби, вільхи, ліщини), птахів (дятли, сови, горобці, синиці, куріпки, ластівки, снігурі), травоїдних ссавців (дикі кабани, зайці, білки), хижаків (вовки, лисиці), плазунів (вужі, гадюки) з характерним для лісу розподілом температури та вологості, світла, ґрунтових вод.
До екосистеми Старомильського ставка належать рослини (очерет, аїр, осока, латаття),  риби (карпи, товстолобики, лящі, соми), ссавці (водяні нутрії), земноводні (жаби), безхребтові тварини (раки, мідії),  мікроорганізми з характерними  для водоймищ змінами температури, кількістю розчиненого у  воді кисню, хімічним складом води.
В кожній із цих екосистем існує стабільний потік енергії та обіг речовин між біотопом (атмосфера, гірські породи, гідрологічні умови, ґрунт) та відповідним біоценозом.
Біоценоз, що, згідно з визначенням В. М. Сукачова, є сукупністю однорідних природних елементів,де в чому характерним для екосистем Здолбунова, але вирізняється за рослинністю, тваринним світом та світом мікроорганізмів.
Контури екосистем Здолбунова проходять у межах фітоценозу, проте на межі двох екосистем, наприклад, на узбіччі лісу, трапляються  представники лісових та лугових видів (правило екотону – «згущення життя»).
За розмірами екосистеми Здолбунова є мезоекосистемами або біогеоценозами.
За ступенем трансформації людською діяльністю ці екосистеми поділяються на: природні (річка Горинь, Здовбицький ліс), антропогенно-природні (луки) та антропогенні (паркова зона, ставок Старомирський, ставок «Вісімка»).
Негативний вплив на екосистеми Здолбунівської місцевості мають об’єкти промисловості та транспорту.
З промислових об’єктів це, насамперед, завод із виробництва цементної продукції ПАТ «Волинь-цемент», що забруднює атмосферне повітря газо-димовими викидами внаслідок випалювання в цементних печах вапняку та глини.
З транспортних об’єктів – це залізничний транспорт та, зокрема, залізничний вузол – станція Здолбунів – який розташований  в межах міста та є найбільшим у Рівненській області.
Цей об’єкт забруднює атмосферне повітря, ґрунт та ґрунтові води продуктами згоряння палива в тепловозах та дизель-поїздах,  паливно-мастильними матеріалами та залишками вантажів, що перевозяться.
Крім того, транспорт є джерелом підвищеного шуму та являється потенційно-небезпечним джерелом забруднення навколишнього природного середовища при виникненні аварійних та нестандартних ситуацій при перевезенні вантажів, серед яких є вибухові, радіоактивні  матеріали, отруйні речовини.
В екосистемах Здолбунівської місцевості діє одне з фундаментальних правил, яке є властивим для всіх екосистем (принцип Шательє-Брауна): при дії зовнішніх чинників, що виводять систему зі стану стабільної рівноваги, ця рівновага зміщується в напрямку, за якого ефект зовнішнього впливу послаблюється.
Проте жителям міста Здолбунова треба намагатися мінімізувати негативний вплив своєї діяльності на навколишнє природне середовище, щоб зберегти здоров’я та красу природи, різноманіття рослинного і тваринного світу для майбутніх поколінь.