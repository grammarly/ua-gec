Добрий день, дядю!
Чула, ви хочете цього року знову їхати відпочивати до Туреччини?
Мама мені сказала, що ви ніяк не можете обрати між Анталією та Бодрумом.
Хочете мою чесну пораду?
Краще б ви не їхали туди взагалі.
Я знаю, карантин потроху знімають, ви вже знову працюєте з офісу і добре почуваєтеся, але така поїздка все одно принесе багато ризиків.
Літак, контролі, готелі з купою туристів – воно вам треба?..
Може, з вами нічого поганого й не станеться, якщо ви (тьху-тьху) заразитеся коронавірусом, але що як ви привезете його  і заразите бабусю з дідусем?
Я цього дуже не хочу, і впевнена, ви теж.
Знаю, вам хочеться десь відпочити і вашим дітям теж.
Може, якщо вже їхати, то кудись Україною?
У вас є машина, і не доведеться ділити простір із купою пасажирів на рейсі.
Що ви думаєте про Карпати?
Я якось була у Славському, вони влітку дуже дешево здають будиночки для відпочинку, які взимку знімають лижники.
Там дуже красиві гори і повітря чисте.
Навіть можна проїхатись канатною дорогою – гадаю, Аріні та Михайликові сподобалося б.
То що ви про це думаєте?
Будь ласка, побережіть себе і своє здоров'я.
З повагою ваша племінниця.