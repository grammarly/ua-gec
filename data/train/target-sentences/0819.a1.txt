Зайшовши у вагон метро, співробітник таємної Служби безпеки України вже в тисячний, напевно, за сьогодні раз непомітно поправив кобуру з невидимим на екранах металошукачів керамічним пістолетом, щоб той не сильно стовбурчився під курткою.
Новий пістолет системи "КероГлок" — машинка потужна, надійна, але занадто вже об'ємна, тож і не завжди зручна.
У його лівій руці була сумка зі спец апаратурою, що реагує на запах майже всіх видів вибухівки, нові штами коронавірусу, а також на деякі наркотики.
Швидко оглянувши пасажирів, агент почав протискуватися до іншого виходу вагона, сміливо вигукуючи:
— Купу-у-у-у-ємо лейкопластири, лише по п’ять гривень!
Лінзи Френеля і файлики для паспортів, по десять гривень!
Ліхтарики на магніті, з акумулятором, по двадцять п'ять!