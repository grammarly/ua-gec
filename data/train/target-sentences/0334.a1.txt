Схаменіться! Будьте  люди,
Бо лихо вам буде!
Людина?
Що це?
Який зміст несе у собі це слово?
На мою думку, людина —  це добро.
Це слово асоціюється з допомогою.
Допомогою природі, іншим істотам, усьому, що оточує.
Людина – це щось вище, щось духовне, інтроспективне.
Вона повинна творити мир, гармонію, рівність, щастя.
Насичувати життя сенсом, спонукати до буття все, що існує.
Спочатку думаєш, як же добре бути людиною.
Але, на жаль, не в наш час…
Істот сьогодення важко назвати справжніми людьми.
Вони все руйнують, з їхніх уст тече ріка обману, сенс їхнього життя — гроші і влада.
Ці істоти готові піти на все, щоб заволодіти цим «сенсом».
Вони заплямували наш світ, але не збагнули, що вони є його частиною і чорні гидкі та смердючі плями покрили їхню шкіру, обличчя, мозок і душу.
Вони самогубці і вбивці, але не усвідомлюють цього.
Схаменіться! Будьте  люди,
Бо лихо вам буде!