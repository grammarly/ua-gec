Гм ...
Так ...
Ні про які поїзди не може бути й мови.
Але що ж тоді?
Винищувач?
Хто і в який винищувач пустить Стьопу без чобіт?
Навіщо?
Може, він зняв чоботи, прилетівши в Ялту?
Те  саме: навіщо?
Та й у чоботях до винищувача його не пустять!
Та й винищувач тут ні при чому.
Адже писано ж, що з'явився в карний розшук о пів на дванадцяту дня, а розмовляв він телефоном у Москві ... дозвольте ... тут перед очима Римського виник циферблат його годинника ...
Він пригадував, де були стрілки.
Жах!
Це було за двадцять хвилин на дванадцяту.
То що ж це виходить?
Якщо припустити, що миттєво після розмови Стьопа кинувся на аеродром і досяг його за п'ять, скажімо, хвилин, що, між іншим, теж немислимо, то виходить, що літак, знявшись тут же, за п'ять хвилин покрив понад тисячу кілометрів?
Отже, в годину він покриває понад дванадцять тисяч кілометрів !!!
Цього не може бути, а отже, його немає в Ялті.