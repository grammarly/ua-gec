Коротше, сказати, що там залишилась сама лише бидлота і проросійські люди, це нічого не сказати.
Багато людей там — це тупо заручники ситуації, яким не випало привілею скласти якусь свою думку і позицію, а зараз у них такої можливості майже й нема.
Тобто тобі необхідні доступ до незалежної інформації, час і хоч якась надія цю інформацію викопати й обробити, а це, сподіваюсь, усі розуміють, чому привілей.
І що скоріше ми це визнаємо, то більше у нас шансів на хоч якесь мирне возз'єднання.
Це для охочих засудити і скласти портрет.
Якщо комусь цікаво, можу поділитись особистим болем про (не)вивезення родичів звідти.
Щодо закону, я його не читала, тому чіткої думки нема.
З того, що бачила, можу зрозуміти, навіщо це треба і цим дітям, і нам, бо реально, кожна дитина, яка обирає навчання тут, а не у Ростові (а це вибір, який перед ними стоїть, — суджу зі своїх однокласників), сподіваюсь, проходитиме через усе, що проходила (та й проходжу) я: рефлексію, нерозуміння — одночасно граючи адвоката диявола з людьми тут (вносячи перспективу жителів ОРДЛО сюди і пробуджуючи емпатію, про яку деякі забувають) і зі своїми родичами (не даючи їхнім мізкам повністю здатись промивці, а вона там нікого не обходить).
Але в той же час я боюсь, що цей закон потягне за собою цькування, а не емпатію через "несправедливість".
З приводу того, як там зараз із карантином: більше місяця вони були там закриті, от узагалі, як у тюрмі — єдиний відкритий шлях у Росію.
Здається, кілька тижнів тому Україна відкрила блокпости: для дітей, які складають ЗНО і тих, хто їх супроводжує, пускають без обов'язкової обсервації, для всіх инших — такі самі правила, як і до прибулих з-за кордону, — обсервація або контрольована самоізоляція.
Нюанс тут у наступному: "ДНР" не так легко відкриває блокпости, вони, здається, там відкрили на тиждень пізніше, і всі, хто виїжджає, підписують якісь папери про неповернення до кінця карантину (який незрозуміло, коли закінчиться).
Сподіваюсь, ви розумієте, що це не дрібниця, тому що людям тупо нема на що жити на підконтрольній Україні території невизначений термін.
Але мама мені розповідала, що у неї декілька знайомих поїхали з дітьми складати ЗНО на таких умовах.