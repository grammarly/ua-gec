Скільки коштує мій час?
Чим насправді корисний додаток для ведення бюджету?
Декілька років користуюся додатком для ведення бюджету і вже через кілька місяців усвідомив одну річ, про яку ніхто не згадує.
Її розуміння змінило мій підхід до формування очікувань у місячному та річному бюджетах.
Image for post
Графік моїх витрат на місяць.
Статистика за 2018 та 2019 роки.
Dhanendra Poedjono mockup
Для початку перелічу відомі переваги ведення бюджету:
- знати, скільки й на які категорії витрачаються гроші;
- розуміти, чи відповідають витрати вашим пріоритетам;
- планувати великі фінансові витрати;
- розвивати фінансову грамотність. Один із результатів ведення бюджету, пункт — витрачено за місяць.
Я знаю скільки мені +/- потрібно грошей, але в додатку витрати виявились відсотків на 15% більшими, ніж у голові, й нарешті, вони стали чіткими цифрами в архіві додатка.
Отримавши перші підсумки витрат останніх місяців і відкривши план накопичення на рік, я зрозумів, що з такими темпами в кінці року доведеться або відмовляти собі в дрібницях, або збільшити надходження.
З табличками ще трошки “бавився”, перераховуючи цифри, аж якось усвідомив:
Ведення бюджету дає змогу не так контролювати витрати, як дає чітке розуміння, скільки грошей мені потрібно.
Я знаю необхідну кількість грошей для життя, що дозволяє змістовно підійти до питання зарплати.
Порахувавши мінімальну необхідну щомісячну суму грошей, зрозумів, що не роботодавець визначає  мені зарплатню, а я сам.
Тільки я відповідаю за свою фінансову грамотність, веду бюджет та планую накопичення.
Хто як не я зацікавлений у своєчасному перерозгляді та справедливій ринковій оцінці?
Тож  відразу перерахував річний план на основі:
- необхідних щомісячних витрат;
- запланованих накопичень за рік.
У результаті склав два фінансових плани на кілька кілька років уперед:
- ріст зарплати на основі отриманого досвіду та конкуренції;
- план накопичення необхідної кількості грошей (капіталу), 10% від яких дорівнюють місячній заробітній платні. Останній — це план до фінансової свободи, коли пасивний прибуток від інвестицій (грубо кажучи, депозиту) забезпечує проживання.
Детальніше про те, як виглядають мої фінансові планування, і свій підхід до їхнього складання вже написав у наступній статті.
Ведення бюджету дає змогу  точніше оцінити вартість вашого часу.
Звісно, що все відбувалося поступово, до мого першого перерозгляду (після складених планів) мало минути з пів року, проте все відбулося саме так, як планував.
За той час я добре підготувався, проаналізував заробітну плату в галузях, покращив свої професійні навички, а також вдало закінчив проєкт та підготував по ньому мінізвіт.
Минуло 4 роки, таблиці з планами покращуються, цифри оновлюються, проте база, моє розуміння та зміст, який вклав, залишилися.
Працюючи фрілансером, я почав думати про питання пенсії, тож мій кінцевий “rate”, чи зарплата, має в основі багато факторів, серед них місячні витрати, відпустки (не відшкодовуються навіть святкові дні), план до фінансової свободи / ранньої пенсії, накопичення на квартиру та машину, майбутні витрати на дітей та батьків.
У кожній сфері є ліміт за рівнем заробітної плати і вище голови (ринкових цін) не стрибнеш, проте завжди є вихід.
Щонайменше потрібно орієнтуватися в поточній ситуації: що зараз відбувається, яка ситуація в інших, чи є можливість співпраці, чи є можливість створювати своє і так далі.
Ставлячи правильні питання, на зразок: “Як я можу стати кращим”, навіть досягнувши ліміту в одній сфері, завжди є можливість здобувати нові вершини.
Перетворивши ведення бюджету на звичку, маю кілька дієвих порад:
Немає найкращого додатка.
Для початку встановіть декілька, користуйтесь і коли щось у якомусь незручне чи чогось не вистачає — видаляйте.
Залишиться один — найзручніший, ним і користуйтеся.
Вперше зупинився на Money Lover (він безкоштовний, а premium версія дешева), коли мав більше грошей перейшов на Wallet.
Зменшіть використання готівки.
Користуючись банківською карткою в мене є історія розрахунків.
Отже, не запам’ятовую того, що необхідно записати, а просто додаю всі витрати раз на тиждень чи кілька днів зі своєї картки.
Image for post
Експорт виписки з банківської карти та імпорт у додаток без введення вручну.
Округляйте копійки або гривні.
Я страшенний перфекціоніст, тому вносячи витрати, на початку мій бюджет мав ідеально збігатися, але це забирало надзвичайну кількість сил, часу та енергії.
Вони не впливають на бюджет, похибка по категоріях в 1% — це ок.
Додавайте готівкові витрати як зручно, можливо наприкінці дня.
Заокруглюйте копійки до гривень, а гривні іноді до 5-10.
Якщо ви тільки починаєте — є додатки, що синхронізуються з банківськими рахунками та вводять транзакції автоматично, або підтримують імпорт з .xls чи.csv таблиць.
Це єдина причина, чому я перейшов на Wallet — він працює з більшістю українських банків.
Виокремлюйте витрати під час подорожей.
Залежно від додатка можна створювати події, хештеги чи “label” для витрат із подорожей та відпусток.
Це дає змогу порівнювати ціни за кордоном, розуміти як при тому самому рівні комфорту змінюються витрати та скільки в середньому грошей витрачається за поїздку.
Історію, можна використати, щоб орієнтуватися в бюджеті наступних поїздок.
Image for post
Створені події та label на час подорожей.
Місячні витрати — це “динамічна” (змінна) цифра, що залежить від рівня комфорту, яким ви себе хочете оточити, та країни, в якій ви наразі перебуваєте.
Ця цифра завжди буде збільшуватися, щонайменше через інфляцію.
Беручи, наприклад, середню інфляцію в 3% — вже через 4 роки $1000 перетвориться в $880 (3%*4р=12%.
$1000–12%).
Тож хто, як не ти, має стежити за твоїм бюджетом? (тільки ти!).
💪 TODO:
Встанови сьогодні декілька expenses tracking app на телефон.
Додавай усі витрати раз на тиждень чи на кілька днів з банківської картки або ж налаштуй імпорт транзакцій.
Залиш найзручніший, інші видали.
Знай чітку суму необхідних грошей на місяць.
🎯 goal: результатом має бути статистика щонайменше за два місяці (перша фотографія зі статті).