Степан намацав на стільці, поруч із ліжком, брюки та сказав:
— Перепрошую…. — одягнув та хриплим голосом запитав: — Скажіть, будь ласка, ваше прізвище?
Говорити йому було важко.
З кожним словом хтось всовував йому в мізки голку, викликаючи нестерпний біль.
— Як?
Ви й прізвища мого не пам'ятаєте? — тут невідомий посміхнувся.
— Перепрошую... —прохрипів Степан, відчуваючи, що похмілля дарує йому новий симптом: йому здалося, що підлога біля ліжка зникла і цієї миті він головою вниз полетить до дідька.
— Шановний Степане Богдановичу, — заговорив відвідувач, посміхаючись, — ніякий пірамідон вам не допоможе.
Скористайтесь старим та мудрим правилом, — лікувати схоже схожим.
Єдине, що поверне вас до життя — це дві чарки горілки з гострою та гарячою прикускою.
Степан був хитрим чоловіком і,хай який був хворий, помізкував, що якщо вже його застали в такому вигляді, варто у всьому зізнатися.