Любов довготерпить, говорили вони.
Що з того, що навколо тебе стільки пітьми,
що з того, знаєш від нього лише кулаки
Хіба хліб твій – не з його руки?
Любов довготерпить, смиренність одна з чеснот,
що з того, що він тобі затуляє рот?
Мальовидла – не марнославство, коли ховають синці,
підстав іншу щоку, пудру візьми й олівці.
Любов довготерпить, таке життя.
Ради бога, не треба виносити з хати сміття,
"любов не рветься до гніву", але чому
цього ніхто не розповів йому?