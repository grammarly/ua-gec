Азазелло покинув терасу, і Воланд залишився один.
Але самотність його не була довгою.
Почувся на плитах тераси стукіт кроків і жваві голоси, і перед Воландом постали Коров'єв і Бегемот.
Але тепер примуса у товстуна не було, а навантажений він був іншими предметами.
Так, під пахвою в нього був невеликий ландшафтик у золотій рамі, через руку був перекинутий кухарський, наполовину обгорілий халат, а в іншій руці він тримав цілу сьомгу в шкурі і з хвостом.
Від Коров'єва і Бегемота несло гаром, морда Бегемота була в сажі, а кепка наполовину обгоріла.
– Салют, пане,– прокричала невгамовна парочка, і Бегемот замахав сьомгою.
– Дуже гарні, – сказав Воланд.
– Пане, уявіть, –закричав збуджено і радісно Бегемот, – мене мали за мародера!
– Судячи з предметів, які ти приніс , – відповів Воланд, поглядаючи на ландшафт, – ти і є мародер.