А потім, знизивши голос, він спитав:
– Єшуа Га-Ноцрі, чи віриш ти в якихось богів?
– Бог єдиний,  – відповів Єшуа,  – в Нього я вірю.
– Тоді помолись Йому!
Якнайщиріше помолись!
Хоча, – тут голос Пилата просів, - це не допоможе.
Дружини нема? – чомусь зажурено спитав Пилат, не вірячи, що з ним коїться.
– Ні, я сам.
– Знавісніле місто, –раптом чомусь пробуркотів прокуратор здригнувшись, ніби від холоду, і потер руки, наче вмиваючи їх,  – якби тебе зарізали ще перед зустріччю з Іудою з Каріоту, далебі, це було б краще.
– А ти відпусти мене, єгемоне, – неочікувано попросив арештант, і продовжив тривожним голосом, – я бачу, що мені хочуть вкоротити віку.
Обличчя Пилата судомно пересмикнулось, він поглянув на Єшуа запаленими очима, білки яких були вкриті червоними судинами, і сказав: