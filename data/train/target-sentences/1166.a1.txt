Лікар питально подивився на Рюхіна, й той похмуро пробубонів:
–  Ресторан так називається.
– Ага, – відповів лікар,–  а чого так поспішали?
Якась ділова зустріч?
– Консультанта я ловлю, – відповів Іван Миколайович й тривожно озирнувся.
– Якого консультанта?
– Ви знаєте Берліоза? – спитав Іван багатозначно.
–  Це... композитор?
Іван засмутився.
– Який там композитор?
Ах та, та ні!
Композитор – це однофамілець Міші Берліоза!
Рюхіну нічого не хотілось казати, але довелось пояснити.
– Секратаря МАССОЛІТу Берліоза сьогодні ввечері задавило трамваєм на Патріарших.
– Не бреши ти, чого не знаєш! – розсердився на Рюхіна Іван, – я, а не ти, був там при цьому!
Він його спеціально під травмай підлаштував!
–  Штовхнув?
–  Та до чого тут "штовхнув"? – розсердившись на загальну безтолковість, виголосив Іван, – такому і штовхати не треба!
Він такі штуки може виробляти, що тільки тримайся!
Він завчасно знав, що Берліоз потрапить під трамвай!