І відповідь на вчорашнє питання у сторіз: Лондонська поштова залізниця!
Здивовані?
Я теж була здивована, коли дізналася про її існування.
Одразу забіжу наперед і скажу, що вона зараз не функціонує, зараз там розміщується виставка-музей, куди обов'язково доберуся.
Колись :)
.
Ідея альтернативного транспортування кореспонденції та посилок з'явилася у другій половині 19 століття.
Адже пошта – це така служба, в якій цінують швидкість.
До того ж, не було б зайвим розвантажити дороги.
Будівництво почалося у 1915 році та тривало 12 років.
У 1917 році будівництво зупинилося, тому що Британії треба було зміцнитись у Першій світовій війні, не вистачало робочої сили та матеріалів.
Після війни теж було несолодко, була гостра нестача їжі, тому повернулися до залізниці у 1925 році, і за два роки вона вже почала працювати.
Механізм був чудово налагоджений, усе працювало, швидкість доставки була високою, щодня загальна маса паперового вантажу становила  45 тисяч кілограмів.
Загалом було 8 станцій, одна лінія, станції розташовувалися прямо під поштовими відділеннями.
Потягами керували диспетчер(к)и, які сиділи на станціях, а у 1993 році їх замінили комп'ютерами.
На жаль, залізницю довелося зупинити, тому що наземна доставка виявилася втричі дешевшою.
2003 року дорога була законсервована.