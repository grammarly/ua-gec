В Україні соціологія асоціюється з черговими виборами, а соціологи — з
поняттям “людина з анкетою”.
Таким чином роль соціології у суспільстві
спотворюється;
● З метою визначення подальших дій соціологів було організовано ХІХ
Конгрес соціології світу, який відбувся 15-21 липня 2018 року в м.Торонто
(Канада) з тематичною назвою «Power, Violence and Justice: reflections,
responses and responsibilities»;
● Конгрес акцентує на таких площинах: предметна і діяльнісна.
Предметна — перехрещення влади і злочинності та погляд на них крізь
призму справедливості, діяльнісна — окреслює шляхи активності
соціології;
● Центральними подіями Конгресу є Послання президента МСА і
президентські сесії;
● На Конгресі запропоновано рефлексію щодо гострих проблем сучасного
суспільного розвитку, пов’язаних з якістю влади, викликами злочинності
та (не-)справедливості, окреслено зони відповідальності соціології, її
інтелектуального і практичного можливого впливу на розв’язання
численних проблем сучасності;
● Структура і зміст Конгресу 2018 року втілили віру його організаторів в
інтелектуальну і практичну силу соціології, а також соціологічну мрію про
свободу та інклюзію, індигенність і гуманність, збереження багатства
соціальних відносин, в яких не тільки «родина, земля і вода», але власне людина
 має бути в центрі;
● Джерелами гострих проблем було визначено:
-«бруталізацію» сучасних політики і суспільств;
-централізоване генерування капіталістичних трансформацій у різних
суспільствах і регіонах світу, в яких капіталістичні класи є слабкими;
-«повернення пригнічених» як великих соціальних класів, інших груп і
прошарків, що уособлюють «іншість», депривацію, ексклюзію,
відторгнення та стають ціливом й суб’єктом шквалів негативних
соціальних установок, почуттів і дій;
● Соціологія як академічна діяльність продукує і відтворює численні власні
екстріми.
Серед них М. Абрахам у своєму президентському посланні
визначила такі:
1) функціонування соціології — як науки, орієнтованої на дослідження
та розуміння соціальних феноменів, здобуття ретельно
обґрунтованого і доведеного наукового знання АБО — як товару з
орієнтацією на попит, обслуговування інтересів замовників, на
ефективніші способи виробництва і споживання знання.
2)
Вивчення того, що легко вивчати, АБО того, що важливо вивчати.
3)
Теорій, з якими працюють соціологи, багато.
Однак соціологічна
теорія сьогодні «сліпа» (за визначенням експрезидента МСА
Майкла Буравого) до нових соціальних феноменів та численних
соціальних проблем, якими переповнене суспільне життя.
Соціологи потребують соціальної теорії.
● Рольова модель соціології, яка задається на найближче майбутнє,
розкривається у таких основних вимірах:
1) корисність соціології для суспільства і людського розвитку;
2) досконалі, ретельні дослідження з обґрунтованими висновками і
рекомендаціями для політиків і громадянського суспільства;
3) широкий діалог між усіма соціологіями (глобальною,
національними, індигенними) для подолання антагоністичних бінарних категоризацій;
4) конструювання соціальної теорії «поза каноном» (термін і назва
книги «Соціологія поза каноном» Саіда Фаріда Алатаса і Вініти
Сінхі), що передбачає формування більш адекватної рамки для
мікро- і макроміксу, відхід від кліше та ярликів, занурення до
аналізу різних інтелектуальних традицій, популярних релігій,
інституціональних кар’єр, які продукують різні форми соціології в
сучасному світі.