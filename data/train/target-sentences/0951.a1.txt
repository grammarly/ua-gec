Customer Support у Grammarly – це “очі та вуха компанії”.
Ми постійно співпрацюємо з іншими командами, насамперед продуктовими та інженерними, передаємо зворотний зв'язок від клієнтів, відстежуємо тенденції у запитах та допомагаємо розвивати продукт, пропонуючи нові ідеї.
Нам постійно потрібно бути в курсі найменших змін та оновлень у сервісах Grammarly – тож робочий день зазвичай починається з перегляду усіх апдейтів.
Водночас ми і своєрідна “база знань” Grammarly, бо знаємо відповіді на практично будь-які запитання щодо продукту.
З моменту заснування компанії ми постійно працюємо над автоматизацією процесів – завдяки цьому наша відносно невелика команда підтримує містку клієнтську базу, яка постійно зростає.
Мені робота із запитами користувачів чимось нагадує складання пазла — наприклад, ти отримуєш лист із кількома різними запитаннями, і одразу вибудовуєш послідовність дій, збираєш необхідні елементи докупи, щоб надати клієнтові максимально повну відповідь.
І це щоразу щось нове, тому ніколи не буває нудно!