Подив з'явився на обличчі секретаря, що схилився над низеньким столом, записуючи покази.
Він підняв голову, але одразу ж схилився до пергаменту.
一 Безліч різних людей збирається у цьому місті до свята.
Бувають серед них маги, астрологи, віщуни та вбивці, 一 монотонно говорив прокуратор, 一 та трапляються й брехуни.
Ти, наприклад, брехун.
Написано чітко: підмовляв зруйнувати храм.
Так свідчать люди.
一 Ці добрі люди, 一 почав арештант і, поспіхом додав: 一 Ігемоне, 一 продовжував: 一 Нічого не навчились й усе наплутали, що я казав.
Я взагалі починаю остерігатись, що плутанина ця буде продовжуватись дуже тривалий час.
І все тому, що він неправильно записує за мною.
Настала тиша.
Тепер уже обидва хворих ока важко споглядали арештанта.
一 Повторюю тобі, але востаннє: припини прикидатись божевільним, розбійнику, 一 промовив Пилат м'яко і монотонно, 一 за тобою записано небагато, але записано достатньо, щоб тебе повісити.