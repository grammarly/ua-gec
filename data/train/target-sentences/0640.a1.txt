Надихнувшись однойменною рубрикою від Developers.
Org.
Ua, ми вирішили зібрати найкращі поради наших знайомих та друзів (здебільшого львівських) щодо їхньої роботи, натхнення та лайфхаків.
Кожен новий учасник відповідає на коротенький список підготовлених питань + може додати щось від себе.
Сьогодні ми поспілкувались із Леонідом – активним учасником нашого телеграм-чату та досвідченим інженером.
1.
Розкажи трохи про свій досвід.
Починав одразу з позиції AQC у e-commerce домені, втім частину часу доводилось приділяти manual активностям.
Дуже швидко перебрався на медичний проєкт у GlobalLogic на позицію Python Test Engineer, де працюю і сьогодні.
Завдяки тому, що проєкт доволі успішний і великий, мав змогу змінювати підпроєкти  й отримувати різноманітний, хоч і доволі специфічний, досвід.
Це вже була “pure” automation позиція, де мануальним обов’язкам приділялося не більше ніж 5% часу.
Згодом уже була своя невелика тімка, а зараз займаюсь розробкою тест-фреймворка у якості SDET.
2.
Яка співбесіда тобі найбільше запам’яталась?
Розповім про кілька.
На одній з перших співбесід у дуже великій компанії рекрутерка вирішила, що буде доречно або смішно кривляти слова кандидата.
No comments.
На іншій за 5 хвилин до співбесіди зі замовником мені повідомили, що “домалювали” досвід і технології з усіма наслідками.
А от з позитивного досвіду, то це те, що досі є компанії, в яких питають про алгоритми, структури даних і навіть цікавляться освітою (одного разу половина співбесіди була по профільних предметах з університету, оскільки інтерв'юер закінчив саме мою кафедру, було досить цікаво).
3.
З яких ресурсів ти черпаєш корисну інформацію?
Udemy зазвичай, якщо є необхідність швидко освоїти нову технологію або є мотивація.
Статті на DOU та habr.
Дуже люблю відвідувати різні конференції та мітапи, присвячені Python та автоматизації.
Також телеграм-канали, як-от QA Club Lviv чи Lviv Python Community.
4.
Чого ти найбільше навчився за свою кар’єру?.
По-перше, бути ініціативним та амбіційним.
По-друге, що важчі умови, то більше тебе це “прокачує”.
Але не завжди, наприклад, це варте того, щоб іти на роботу з поганим настроєм.
5.
Яку пораду ти б собі дав, оглядаючись назад?
Прокрастинація до добра не доведе :
D Також не боятись висловлювати свою думку і використовувати наявні знання з суміжних областей.
6.
Три найголовніші навички, необхідні сучасному тестувальнику.
Вільне володіння англійською.
Вміння відстоювати свою позицію.
Не зупинятися на поверхневому аналізі проблеми чи інформації загалом, а знаходити суть чи причину.