–  Як дивно, скільки в нас мух!
Ми говоримо "він", бо ні ..., ні власник, ні відвідувачі закладу не знали, хто він, якого звання, звідки і навіщо приїхав у наше місто.
Це був солідний, доволі літній  пан, пристойно вдягнений і, скоріш за все, людина добрих намірів.
По одягу його можна було прийняти навіть за аристократа.
Ми помітили на ньому золотий годинник, булавку з перлиною, а в касторовому капелюсі його лежали рукавички з модними застібками, які ми бачили раніше у віцегубернатора.
Під час обіду він увесь час намагався блиснути перед нами своєю вихованістю: тримав виделку у лівій руці, втирався серветкою і морщився, коли в чарки потрапляли мухи.
Кожен знає, що там, де є мухи, посуд не може бути чистим: не кажучи вже про звичайних відвідувачів, навіть такі обличчя, як ..., становий і поміщики, які проїздом обідають у шинку, ніколи не жаліються, якщо їм подають тарілку або рюмку, загиджену мухами; він не став їсти, поки ... не помив тарілки в гарячій воді.
Очевидно, задавався й старався здатися благороднішим, ніж  був насправді.