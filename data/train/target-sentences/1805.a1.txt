Настала тиша.
Никанор Іванович перевів дух і тихо заговорив:
— Богом присягаюся, що ...
Але не встиг він вимовити ці слова, як весь зал вибухнув криками обурення.
Никанор Іванович розгубився і замовк.
— Наскільки я зрозумів вас, — заговорив ведучий програми, — ви хотіли заприсягнутися богом, що у вас немає валюти? — і він співчутливо подивився на Никанора Івановича.
— Так точно, немає, — відповів Никанор Іванович.
— Так, — відгукнувся артист, — а вибачте за нескромність: звідки ж узялися чотириста доларів, виявлені в убиральні тієї квартири, єдиним мешканцем якої є ви з вашою дружиною?
— Чарівні! — явно іронічно сказав хтось у темному залі.
— Так точно, чарівні, — несміливо відповів Никанор Іванович невідомо комуза, чи то артистові, чи то в темний зал, і пояснив: — Нечиста сила, картатий перекладач підкинув.
І знову обурено заревів зал.
Коли ж настала тиша, артист сказав: