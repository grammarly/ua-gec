Все ж це погано, якщо він зовсім нічого не дасть поїсти.
Так хочеться, як ніколи досі.
Хіба з одягу щось пустити в обіг?
Штани продати, чи що?
Ні, краще вже поголодувати, але додому приїхати в петербурзькому костюмі.
Жаль, що Іохим не дав карету напрокат, а добре було б, хай йому грець, приїхати додому в кареті, підкотити таким собі дідьком до якогось сусіда-поміщика під ґанок, з ліхтарями, а Осипа позаду одягнути в ліврею.
Уявляю, як би всі заметушилися: «Хто такий, що таке?». Вони, пентюхи, і не знають, що означає «накажете прийняти».
До них якщо приїде якийсь гусак-поміщик, так і пре, ведмідь, прямо в гостьову кімнату.
До доці якоїсь симпатичної підійдеш: «Панночко, як я...» (Потирає руки і підчовгує ніжкою.)
Тьху! (плює) Аж нудить, так їсти хочеться.