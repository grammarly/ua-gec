—  Додому, на пільгу.
— Чому ж ти тут сидиш?
—  Та так... прихворів...
Нема сил їхати.
—  Що ж в тебе болить?
—  Все.
—  Гм...  от напасть!
У людей свято, а ти хворієш!
Та ти б у село або на постійне їхав, а чого так сидіти!
Козак підняв голову і обвів втомленими хворими очима Максима, його дружину, коня.
—  Ви оце із церкви? —  спитав він.
—  Із церкви.
—  А мене свято в дорозі застало.
Не привів бог доїхати.
Зараз би сісти та їхати, а сил нема...
Ви би, православні, дали мені, мандрівнику, свяченої пасочки [71], розговіться!
—  Пасочки?  —  спитав Торчаков.
—  Воно можна, нічого...
Постій, зараз...
Максим швидко понишпорив у себе в кишенях, поглянув на дружину і сказав:
—  Нема в мене ножика, відрізати нема чим.
А ламати-то — не рука, всю паску зіпсуєш.
От завданнячко!
Пошукай-но, чи нема в тебе ножика?