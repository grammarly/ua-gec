Люди шукають позитиву.
Його вдосталь можна знайти у Бучанському парку, який розкинувся на 42 га.
Чудове місце для сімейного відпочинку.
Впродовж 9 років свого існування парк додає якусь нову локацію, нову родзинку.
Їх набралося за цей час чимало – зручних, креативних.
Цьогоріч особлива увага – ставку, де вже частково облаштований пляж і навколо нього.
Дитяче містечко поповнилося залізницею і тунелем.
А ще великим газоном, де можна «помедитувати» під великими метеликами.
Углибині серед дерев працює мотузковий екстрим-парк «Шалена Білка».
І ще багато різного.
Хто хоче находити чи накрутити кілометри – до його послуг кілометри заасфальтованих доріжок.
Щоправда, є момент – повністю не розслабишся, бо рух відбувається на одній доріжці.
Вона розмічена, та все ж.
Можливо, розмітку слід накладати частіше.
Це, мабуть, єдиний камінчик, який можна закинути у бік адміністрації парку.
А загалом, парк  –  гідна візитівка Бучі. Дні народження і корпоративний відпочинок, який запам’ятається назавжди!
Сьогодні 24-м випускникам Ворзельської школи № 5 вручали свідоцтво про здобуття повної загальної середньої освіти.
Урочистостей не було.
Згідно з приписами, випускники приходили за свідоцтвом у різний час.
Для класної керівниці, вчительки географії, це вже 7-й випуск.
Працює у Ворзельській школі з 1984 року.
Вона була класною керівницею Віктора Пасічника, учасника АТО, який загинув під Дебальцевим у 2014 році.
Меморіальна дошка, яка встановлена при вході у школу, нагадує учням про Героя, який навчався тут.
Побажаймо випускникам, яким так і не довелось станцювати шкільний вальс, широкої, успішної, щасливої життєвої дороги.
У ворзельському храмі Преображення Господнього після Служби Божої настоятель храму освятив воду й окропив нею парафіян.
А потім  освячення води відбулося у ворзельському озері.
Після освячення  багато дорослих і дітей мужньо занурились у воду.
Раділи разом з ними і ті, хто з різних причин не зміг відчути життєдайну силу холодної води.
На березі озера храм частував усіх охочих своїм традиційним кулішем та бутербродами і чаєм.
У Ворзелі вшановують пам'ять Героїв Небесної Сотні.
У ворзельській школі відбулася загальношкільна спільнодія: «Ви вічно живі в наших серцях».
Школа попередньо організувала виготовлення у класах журавликів.
Сьогодні учні, делеговані від 5-11-х класів, повісили цих журавликів на дерева і запалили свічки.
У Центрі культури з 11 до 17 години також можна поставити свічечку.
Люди приходять, запалюють свічки, роздивляються фото з Майдану.
Слава Героям Небесної Сотні.
Вічна пам’ять.
ДО УЧАСНИКІВ ГРУПИ, ЯКІ РОЗМІЩУЮТЬ РЕКЛАМУ!
За добу 31 травня —1 червня у групі було розміщено 15 рекламних оголошень.
Продавали двічі на день цукор, будматеріали, маски.
По разу пропонували купити аґрус,  антимоскітні сітки, бетон, бразильський горіх, шини, накрити дах, придбати супутникове Т2, прибрати квартиру, утеплити квартиру.
Інші пости у цій навалі реклами «тонуть».
Тому прошу учасників, які розміщують рекламу, применшити свій рекламний азарт.
Всі перелічені вище пости з  рекламою видаляю.
Сьогодні День українського добровольця.
14 березня 2014 року перші 500 добровольців Самооборони Майдану прибули на полігон Нові Петрівці для формування першого добровольчого батальйону.
Кремль зробив усе, щоб наша армія стала майже небоєздатною.
Він  наводнив її своїми агентами, розставивши на ключових постах.
Вони знали все про керівництво нашої армії і наших спецслужб.
Були  виведені з ладу танки, літаки.
(Для цього потрібно було, зокрема,  лише забрати якусь особливу деталь.
Техніка начебто була, але не працювала.
Згодом довелось діставати такі деталі  всіма правдами і неправдами).
Військовослужбовців спеціально робили немотивованими.
Кремлю здавалося, що все зроблено, що «руская вєсна»  стане переможною.
Але Кремль на чолі з Путіним не взяли до уваги одну особливість українців – мобілізуватися у час загрози.
Саме перші добровольці вселили у людей надію, віру в перемогу.
Без обмундирування, без військових навичок вони мужньо стали на захист України, на захист усіх нас.
Слава нашим бійцям!
Дякуємо!
Вітаю своїх ФБ-друзів із Новим роком!
Здоров’я всім вам, успіхів у задуманому!
А Україні —  Гідності.
Бо гідність має значення.
Як і мова, якою спілкуємося, пам’ятники, під якими стоїмо, і  назви вулиць, якими ходимо.
Це одні з основоположних елементів нашої національної ідентичності, нашої національної ідеї.
І у цьому ми, громадяни України,  повинні бути єдині.
Як і в тому, що «для кожного з нас синьо-жовтий прапор єдності був важливішим, ніж партійні кольори».
Додає оптимізму той «запас міцності, які Україна зробила впродовж п’яти років».
Похитнути його, як виявилося, не просто.
Хай примножуються у новому році ряди тих, для кого гідність і  честь мають значення!
З Різдвом!
За три десятиліття незалежності багато українців відкрили для себе заново всю чарівність різдвяних свят.
Для інших свято було завжди з ними.
Це час коляд, вертепів, час, коли родина збирається разом за святковим різдвяним столом.
А ще це час, коли на другий день свят ходять у гості до родичів, знайомих.
І тут хочеться сказати кілька слів про один з атрибутів свята — різдвяний стіл.
Різдвяний стіл — особлива тема для господинь.
А для тих, хто виніс ще з дитинства все його багатогранне меню, це ще й випробування на «фаховість».
Дістаються записнички з рецептами від мам.
І починається їх утілення у вигляді пампушків, сирників, різноманітних пляцків, борщів з «вушками» — маленьких вареничків зі сухими грибами.
А ще паштети, холодці, мариновані за особливим рецептом оселедці, голубці з підливою зі сухих грибів.
Ну, а кутя, то вона, як борщ – у кожної господині своя, особлива.
Різдвяні свята традиційно збирають разом близьких людей.
Смачної куті, гарного колядування.
Веселих вам Свят!
Ворзель насичений запаморочливими запахами акацій, жасмину, бузини.
Особливо багато їх у закинутих таборах, заказниках.
А оскільки такі території розкинуті по всьому Ворзелю, то хай де ти є, п’янкий аромат із тобою.
Благодатна пора.
На черзі – липа.
Ухвалення Генплану нічим не загрожує Ворзелю і зеленим насадженням.
Навпаки, з прийняттям Генплану можна буде пропонувати інвесторам (разом із власниками чи орендарями ворзельських рекреаційних земель) входити зі своїми інвестиціями у селище, розміщуючи у Ворзелі реабілітаційні центри, оздоровчі, рекреаційні, туристичні установи.
Загрозою для зелених насаджень є чинна постанова Кабінету Міністрів №1045 від 1 серпня 2006 року.
Згідно з нею власник, сплативши відновну вартість дерев,  має право на своїй ділянці всі ці дерева знищити.
За минулих каденцій було роздано під котеджну забудову 55 га ворзельських земель.
Половина з них вкрита багаторічними деревами.
Багато з цих лісистих ділянок уже забудовані, на деяких ущент були вирубані дерева.
Селищна рада направила у Міністерство розвитку громад і територій лист щодо врегулювання питання видалення зелених насаджень на території рекреаційного призначення, запропонувавши дозволити вирубку дерев тільки під плямою забудови.
Але  отримала розмиту відповідь.
Потрібно ще раз порушити це питання.
Сьогодні знаменний день — 30 років тому над Київрадою був піднятий синьо-жовтий прапор.
Один із найщасливіших днів нашого відродження.
Під Софією, коли освячували прапор, підставила під освячування і свій маленький прапорець, який постійно носила у сумці кілька років поспіль.
Пройшов усі мітинги, на яких була.
А за тиждень, у Запоріжжі, під час відзначення 500-річчя Запорізького козацтва, який організував Народний Рух України, вручила цей свій прапорець тодішньому голові Верховної Ради Іванові Плющу.
Вірніше, втиснула у його руки.
Бо ж не був офіційним.
Моєму щастю не було меж, коли дізналася, що поставив його у своїй машині.
Ворзель насичений запаморочливими запахами акацій, жасмину, бузини.
Особливо багато їх у закинутих таборах, заказниках.
А, оскільки, такі території розкинуті по всьому Ворзелю, то де б ти не була, п’янкий аромат з тобою.
Благодатна пора.
На черзі – липа.
6 років тому, коли ворзельці активно протестували проти дерибану і забудов, зокрема санаторію Зірка, зателефонувала журналістка з "плюсів" і поцікавилася ситуацією щодо забудов.
Сказала, що репортерська група готова висвітлити протести (хтось з ірпінських активістів дав мій телефон).
Зателефонувала тодішньому депутатові селищної ради.
(На той час відбувалися протести з його дієвою участю, зокрема, на проспекті Свободи (Жовтня), де була роздерибанена велика ділянка соснового лісу).
Мешканці дружно підтримали протест під селищною радою.
Репортери знімали.
Коли їхала з ними у машині на об’єкт, деякі фрази, кинуті оператором, змусили засумніватися у виході сюжету.
А наступного дня зателефонувала журналістка і повідомила, що матеріал не вийде.
Для депутата це не стало новиною — забудовник сказав йому (як виявилось, ще перед тим, як я взнала), що "плюси" нічого не покажуть.
Було незручно перед людьми.
Але втішила себе тим, що мешканці показали тодішній владі, що не збираються спокійно дивитися, як знищується Ворзель.
А щодо каналу, то він і надалі продовжував бути для мене каналом номер 1.
Аж до того моменту, коли дізналася про 5 мільярдів доларів, на які "кинув" Україну власник каналу.
Сьогодні нарешті відчула у лісі запах конвалій.
Минулі роки бузок і конвалії разом творили запаморочливий аромат.
Цьогоріч конвалії і бузок розійшлися у цвітінні.
Ворзельське озеро після дощів  наповнилося водою так, що її надлишки витікають у спеціально відведеному для цього місці.
Давненько не бачила тут такого струмочка-«барометра».
У час надвечір’я розкумкалися на все озеро жаби.
Багато людей, багато неголосних компаній.
Скучили за живим спілкуванням.
Нарешті ресторани можуть видихнути — буде сьогодні виторг.
Дехто купається.
Собаки теж.
Звичайно, що рибалки — обов'язковий елемент пейзажу.
Вчора, побачивши на вул.
Лісовій, як палить мешканець шишки, сказала йому, що так  неправильно робити.
— Палив, палю і буду палити.
—А про заборону паління ви чули?
—Вона мені не указ.
Куди я повинен шишки дівати?
—Поскладайте на купку чи викопайте для них ямку.
Зрештою, напроти лісок.
Винесіть туди.
Це ж органіка.
Природа зробить своє.
Але він не здавався.
Почула багато чого – і про поліцію, і про податкову (які, як я зрозуміла, йому теж не указ).
Дісталось мені за фотографування (спробуй тільки сфотографувати, не подивлюсь, що жінка), за маску (от він не надівав і не збирається це робити) тощо.
Почав погрожувати  чоловікові, як виявилось, учасникові АТО, який проїжджаючи на велосипеді, зупинився і сказав, що ця особа палить постійно.
І ще багато чого.
От як достукатися до таких?
Можливо, коли б він бодай раз сплатив штраф, то не був би таким нахабно самовпевненим.
Тільки як це зробити, коли вихідні, коли не хочеться турбувати поліцію, у якої є набагато серйозніші ситуації.
А, може, просто цей чолов’яга ще не натрапив на потрібну людину?
Сьогодні зранку, ще на підході до санаторію, відчула їдкий запах диму.
Район біля школи постійно  «продимлюється» — або власники приватних будинків спалюють у себе тишком-нишком непотріб, або ж вирішують зігрітися.
Тоді з коминів валить їдкий дим, окутуючи собою велику територію.
А це ж лісиста місцевість.
Дим тримається довго, отруюючи своїм запахом усе навколо.
Сьогодні відзначилася школа.
Виявилось, що таким чином вирішили позбутися дсп-дощок, які колись були лакованими меблями.
Не знаю, що керувало паліями – елементарна  дурість чи бажання нашкодити.
Поки фотографувала, підійшов чоловік з двома відрами води.
Виявилось, що косив траву у школі.
Але ж як тут косити, коли неможливо дихати від ядучого диму.
У ворзельському парку (Курортна, 37-А) зрізають сосни, наразі 8 штук з 16.
Сосни сухі, тому їх треба зрізати.
Так вирішила комісія після їх обстеження.
Комісія створена у листопаді 2015 року у складі: заступника голови, лісника, інспектора з благоустрою.
До комісії можуть долучитися небайдужі громадяни.
Для цього слід написати заяву на ім’я голови селища.
Вам у селищній раді розкажуть, як писати.
На найближчому засіданні виконкому заяву розглянуть і дадуть офіційну відповідь.
З цього часу ви будете членом комісії на громадських засадах.
Коли плануватимуть обстеження дерев, вам про це повинні повідомити.
Після обстеження ставите свій підпис, якщо згодні.
Якщо ні – пояснюєте чому.
Долучайтесь!
Днями зайшла у селищну раду, щоб дізнатися щодо майбутнього ворзельського озера.
Після прийняття генплану рада може брати озеро під свою опіку.
Виявилось, що Бучанська ОТГ уже провела інвентаризацію водойм.
Тепер починається їхня паспортизація, де будуть вказані площа, глибина, об'єм води.
А після паспортизації  вже можна буде предметніше зайнятися озером.
Ворзелю, як рекреаційній території,  потрібен облаштований пляж, де можна було би купатися без остраху за своє здоров’я.
А то й поставити за мету отримати блакитний прапор.
Він є символом того, що пляж, озеро пройшли міжнародну атестацію і є  безпечними для відпочивальників.
Атестується якість води, інфраструктура, пляжний пісок, наявність рятувальників, загалом перевірка відбувається за 32 параметрами.
На перший погляд здається, що «місія нездійсненна».
Але якщо у минулому році у Києві з 14 муніципальних пляжів 8 отримали  екологічні сертифікати «Блакитний прапор», то така ідея вже не видається фантастичною.
День Державного Прапора вже традиційно, впродовж останніх чотирьох років, вшановується у Ворзелі біля одного з найбільших прапорів України.
Прапор встановлений на в’їзді у Ворзель 23 серпня 2016 року.
Висота флагштоку — 35 м, розмір 8 на 4 метри.
Біля підніжжя прапора присутні розгорнули інший прапор.
У Ворзельському центрі культури виставлений прапор, який уперше був піднятий не тільки у Ворзелі, а й у всьому регіоні.
22 січня у ЦК «Уварівський дім» зібралися ворзельські дев’яти- і десятикласники, щоб прослухати лекцію «Биківня – територія пам’яті».
Провів лекцію науковий співробітник Національного історико-меморіального заповідника «Биківнянські могили».
Упродовж 1937-1941 років у Биківнянському лісі, що під Києвом, було поховано, за неповними даними, 30-35 тисяч мешканців Києва та області і понад 3,5 тисячі іноземних громадян.
Їх розстріляли у чотирьох київських в’язницях співробітники НКВС.
Тіла розстріляних навантажували на «полуторки» і таємно привозили на спецділянку у Биківні, де скидали у заздалегідь викопані ями, присипали вапном та ґрунтом.
Так тривало з 5 серпня 1937 по 17 вересня 1941 року.
У вересні 1941 року, коли німці зайняли Київ, було проведено часткові розкопки.
Виявили масові поховання жертв сталінського режиму.
Правду про злочин приховували під грифом «Цілком таємно» в архівах радянських спецслужб до початку 1960-х років, поки у  Києві було засновано «Клуб творчої молоді».
Члени клубу неофіційно збирали матеріали про сталінські репресії 1930-х років.
Очолив клуб режисер Лесь Танюк.
Членами клубу були також поет Василь Симоненко, художниця Алла Горська.
Аллу Горську невдовзі знайшли  вбитою, Василя Симоненка по-звірячому побили міліціонери і він помер.
Створювалися численні урядові комісії, які  стверджували, що у Биківні поховані фашистські жертви.
І тільки у грудні 1988 року Генеральна прокуратура УРСР підтвердила, що у Биківнянському лісі поховані жертви сталінських репресій.
Лектор наголосив, що таких жертв не було би, коли б ми після Акту злуки  змогли зберегти єдність України.
Дивлюсь мітинг під парламентом на захист української мови.
Гірко.
Вкотре захищаємось від україноненависників.
Здавалося б,  говорено-переговорено.
Але вискакують, як із табакерки,  ставленики Кремля і нинішня влада зі словами «чєво ізволітє» догідливо виконує їхні накази.
15 років тому газета «День» опублікувала цей мій текст.
Відтоді боротьба за українську мову перейшла на інший штабель.
Але ж її, боротьби за українську мову, на 30-му році незалежності  взагалі не повинно бути.
Проте  можемо тільки стверджувати, що українофоби при підтримці теперішньої влади продовжують свою негідну, підлу роботу.
Скажімо п’ятій колоні: "Заважає мова?
Геть до Ростова!"
Це місце у заказнику «Україна» облюбували підлітки.
Затишно, далеко від дорослих.
Поруч  — лісова дорога,  продовження вул. Тюльпанової.
Інколи пройдуть дорослі.
А загалом чудовий куточок для юнацьких бесід.
—Чому не цінуєте це місце, де так гарно можна усамітнитись?
Чому залишаєте після себе купу сміття і битого скла? – запитувала, проходячи мимо, у  трьох  різних компаній.
—Та то ж не ми, – відповідали ввічливо.
—Мабуть, не ви.
Але невже так приємно сидіти у смітті?
Взяли б та й прибрали.
І слідкували б, щоб надалі було чисто.
—Ми прибирали тут до карантину, але знову хтось насмітив, — сказав хлопчина.
Чому нам не побудують скейтборд?
—Приберіть ще раз.
Будете жалкувати, коли тут наведе порядок селищна рада.
Бо їй доведеться заодно забрати і ці стовбури, на яких вам так солодко сидиться.
Цінуйте цей куточок.
А до скейтборду з часом дійде черга.
От такі от розмови.
Не знаю, можливо після карантину все ж знайдеться кілька ентузіастів, які там приберуть.
За минулих каденцій було роздано під котеджну забудову 55 га землі.
Половина з цих гектарів вкрита багаторічними деревами.
До прийняття генплану деякі з цих ділянок уже забудували.
Одні власники підійшли з розумінням до будівництва і зберегли по максимуму дерева, інші нещадно їх викорчували.
Зараз жваво йде будівництво на вул Декабристів, Лісовій.
Власники своїх 6 соток ділять їх ще на 4 ділянки  по півтори сотки) і будують дуплекси.
Виходить, що на 6 сотках може розміститися 8 будинків.
Звичайно, що за такого підходу про збереження дерев не йдеться.
На черзі – знищення дерев на іншому боці вулиці Декабристів, вулиць Лісової і Курортної.
Знищуючи дерева, знищується Ворзель як рекреаційна територія.