- Чим це краще ?
- Розумніше .
- Розумніше то розумніше , це правда , хлопче , та який у тому сенс ?
До біса людям розум перед погибеллю .
Пропадати і без всякого розуму можна .
Для чого мисливцеві розум , коли дичини немає ?
Я так міркую , що бог людині розум дав , а силу взяв .
Слабкий народ став , до надзвичайності слабкий .
Наприклад мене взяти ...
Гріш мені ціна , у всьому селі я останній мужик , а все - таки , хлопче , сила є .
Ти ось дивись , мені сьомий десяток , а я цілісінький день пасу , та ще нічний стережу за двадцять копійок і спати не сплю , і не мерзну ; син мій розумніший за мене , а постав його замість мене , так він завтра ж надбавки попросить або лікуватися піде .
Так - то .
Я , окрім хлібця , нічого не споживаю , тому хліб наш насущний дай нам днесь [ 130 ] , і батько мій , окрім хліба , нічого не їв , і дід , а нинішньому мужику і чаю давай , і горілки , і булки , і щоб спати йому від зорі до зорі , і лікуватися , і всякі пустощі .
А чому ?
Слабким став , сили в ньому немає витерпіти .
Він і радий б не спати , так очі липнуть - нічого не поробиш .