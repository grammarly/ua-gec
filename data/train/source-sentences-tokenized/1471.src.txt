Ще в січні , під час візиту в італійську Антерсельву ( надіюсь , що все таки допишу про ту подорож ) я побачив в супермаркеті нову книгу Дена Брауна “ Origin ” .
Одразу ж поліз в телефон гуглити .
На жаль в Україні переклад планувався аж на червень .
Але я принципово не хотів читати ( чи слухати ) російську версію і таки дочекався українського перекладу від “ Клубу сімейного дозвілля ” ( навіть прийшлось відновити свою картку ) .
Отже , книжка прийшла і я зразу присів на неї як на голку , перед роботою , після роботи , замість роботи , гуляючи з Вітьком на дитячому майданчику – всюди де міг , читав їїє Книжка цікава , але не така сильна , як Ангели і Демони , Код да Вінчі чи Інферно ( яку я вважаю найкращою книгою Дена Брауна ) .
Також дається взнаки дуже вже заїжджена схема книжок Брауна – всі вони написані за одним шаблоном – Роберт Ленгдон разом з невідомою для нього жінкою розслідує вбивство якоїсь відомої людини у якомусь європейському місті ( Флоренція , Париж , Вашингтон – ну трохи не Європа , Барселона ) , при цьому розгадаючи код , ( за мотивами творів якогось митця – Леонардо Да Вінчі , Ботічеллі , Данте Алігєрі чи Гауді ) , за допомогою якого врятують людство і ще при цьому втікаючи від ворога , який хоче їх вбити ( і в кінці книги виявляється , що найголовніший ворог десь поза кадром )
Вангую , що події наступної книги будуть відбуватись у Празі , Кельні або Дрездені або у Моринцях , де Ленгдон буде разом з прапраправнучкою Микитит Шевченка буде розшифровувати “ Кобзар ” , який виявиться не просто збіркою творів Тараса Шевченка , а ключем , який дасть його власинку могутню силу , при цьому паралельно будуть розслідувати вбивство сільського бібліотекаря ( з бібліотеки було викрадено рідкісний “ Кобзар ” ) і втікати від агентів СБУ , які на замовлення відомої політичної сили також шукають цей ключ , щоби перемогти на виборах :)
А якщо серйозно – то кінець не такий неочікуваний , як в Інферно чи Коді да Вінчі , вже за 100 - 120 сторінок до кінця книги можна здогадатись , що і до чого , хто тут поганий , а хто злий :)
Але в будь-якому випадку книгу варто почитати , особливо тим , хто полюбляє творчість Дена Брауна .