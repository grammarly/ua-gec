Це погано , все ж , якщо він зовсім нічого не дасть поїсти .
Так хочеться , як ще ніколи не хотілося .
Хіба з одягу щось пустити в оборот ?
Штани продати , чи що ?
Ні , краще вже поголодувати , але додому приїхати в петербуржському костюмі .
Жаль , що Іохим не дав карету напрокат , а добре було б , чорт би його взяв , приїхати додому в кареті , підкотити таким собі дідьком до якогось сусіда - поміщика під ганок , з ліхтарями , а Осипа позаду одягнути в ліврею .
Як би , я собі уявляю , всі заметушилися : « Хто такий , що таке ? » Вони , пентюхи , і не знають , що означає « накажете прийняти » .
До них якщо приїде якийсь гусак поміщик , так і пре , ведмідь , прямо в гостьову кімнату .
До доці якоїсь симпатичної підійдеш : « Панночко , як я ... » ( Потирає руки і підчовгує ніжкою . )
Тьху ! ( плює ) навіть нудить , так хочеться їсти .