Господиня ножем перетворює птаство на птицю , вибирає на ринку солоні сріблясті рибини , робить все як належно , усе як годиться — відбивається в кульці дорога до Вифлиєму .
Радуйся , Боже , Різдво !
Ми прийшли , як належить точно за графіком , правда уже застарілим , Точно за картами , попри застуду і нежить , за джіпіесом , з котрим ми нарешті прозріли .
Радуйся , Боже , Різдво , ми приходим з дарами в нашу оселю чи в твою маленьку печеру .
Ясна електрозоря розквітає над нами , пахне сосною і фруктами щойно з Танжеру .
Ось Тобі знаки любові і поклоніння : сушня , солома , кілька горіхів в позлітці , Мак для мерців , зерно для життя і спасіння , Місце порожнє для випадкових мандрівців .
Радуйся земле , стільки причин , щоб радіти , хоч би на день відложити печалі й тривоги .
Радуйся , Боже , Різдво , ми приходим як діти
Не як царі до Царя , а одне до одного .