Скільки коштує мій час ?
Чим насправді корисний додаток для ведення бюджету .
Декілька років користуюся додатком для ведення бюджету і вже через пару місяців усвідомив одну річ , про яку ніхто не згадує .
Її розуміння змінило мій підхід до формування очікувань в місячному та річному бюджетах .
Image for post Графік моїх витрат на місяць .
Статистика за 2018 та 2019 роки .
Dhanendra Poedjono mockup Для початку перелічу відомі переваги ведення бюджету : - знати , скільки й на які категорії витрачаються гроші - розуміти чи відповідають витрати вашим пріоритетам - планування великих фінансових витрат - розвиває фінансову грамотність Один з результатів ведення бюджету , пункт — витрачено за місяць .
Я знаю скільки мені + / - потрібно грошей , але в додатку витрати виявились відсотків на 15 % більшим ніж в голові й нарешті , вони стали чіткими цифрами в архіві додатку .
Отримавши перші підсумки витрат останніх місяців і відкривши план накопичення на рік , я зрозумів , що з такими темпами в кінці року доведеться або відмовляти собі в дрібницях , або збільшити надходження .
З табличками ще трошки “ бавився ” перераховуючи цифри , аж якось усвідомив : Ведення бюджету дозволяє не стільки контролювати витрати , як дає чітке розуміння скільки грошей мені потрібно .
Я знаю необхідну кількість грошей для життя , що дозволяє змістовно підійти до питання зарплати .
Порахувавши , мінімальну суму грошей необхідних на місяць , зрозумів , що не роботодавець назначає мені зарплатню , а я сам .
Тільки я відповідаю за свою фінансову грамотність , веду бюджет та планую накопичення .
Хто як не я зацікавлений у своєчасному перерозгляді та справедливій ринковій оцінці .
То ж відразу перерахував річний план на основі : - необхідні місячні витрати - заплановані накопичення за рік
В результаті склав два фінансових плани на декілька кілька років вперед : - ріст зарплати на основі отриманого досвіду та конкуренції - план накопичення необхідної кількості грошей ( капіталу ) , 10 % від яких рівні місячній заробітній платні Останній — це план до фінансової свободи , коли пасивний прибуток від інвестицій ( грубо кажучи депозиту ) забезпечує проживання .
Детальніше про те , як виглядають мої фінансові планування та як підходжу до їх складання , вже написав у наступній статті .
Ведення бюджету дозволяє точніше оцінити вартість вашого часу
Звісно , що все відбувалося поступово , до мого першого перерозгляду ( після складених планів ) мало пройти з пів року , проте все відбулося саме так , як планував .
За той час я добре підготувався , проаналізував заробітну плату в галузях , покращив свої професійні навички , а також вдало закінчив проєкт та підготував по ньому міні - звіт .
Минуло 4 роки , таблиці з планами покращуються , цифри оновлюються , проте база , моє розуміння та зміст який вклав , залишилися .
Працюючи фрілансером я почав думати про питання пенсії , то ж мій кінцевий “ rate ” чи зарплата базується на основі багатьох факторів , в тому числі : місячні витрати , відпустки ( не відшкодовуються навіть святкові дні ) , план до фінансової свободи / ранньої пенсії , накопичення на квартиру та машину , майбутні витрати на дітей та батьків .
В кожній сфері є ліміт по рівню заробітної плати і вище голови ( ринкових цін ) не стрибнеш , проте завжди є вихід .
Щонайменше потрібно орієнтуватися в поточній ситуації : що зараз відбувається , яка ситуація в інших , чи є можливість співпраці , чи є можливість створювати своє і так далі .
Ставлячи правильні питання , на зразок : “ Як я можу стати кращим ” , навіть досягнувши ліміту в одній сфері , завжди є можливість завойовувати нові вершини .
Перетворивши ведення бюджету на звичку маю декілька дієвих порад : Немає найкращого додатка .
Для початку встановіть декілька , користуйтесь і коли щось у ньому незручно чи не вистачає — видаляйте .
Залишиться один — найзручніший , ним і користуйтеся .
Вперше зупинився на Money Lover ( він безкоштовний , а premium версія дешева ) , коли мав більше грошей перейшов на Wallet .
Зменшіть використання готівки .
Користуючись банківською карткою в мене є історія розрахунків .
Таким чином , не запам’ятовую , те що необхідно записати , а просто додаю усі витрати раз на тиждень чи пару днів зі своєї карти .
Image for post Експорт виписки з банківської карти та імпорт в додаток без ручного введення .
Округляйте копійки , або гривні .
Я дикий перфекціоніст , тому вносячи витрати , на початку мій бюджет мав ідеально збігатися , але це забирало надзвичайну кількість сил , часу та енергії .
Вони не впливають на бюджет , похибка по категоріях в 1 % — це ок .
Додавайте готівкові витрати як зручно , можливо в кінці дня .
Заокруглюйте копійки до гривень , а гривні іноді до 5 - 10 .
Якщо ви тільки починаєте — є додатки , що синхронізуються з банківськими рахунками та вводять транзакції автоматично , або підтримують імпорт з .xls чи .csv таблиць .
Це єдина причина , чому я перейшов на Wallet — він працює з більшістю українських банків .
Виокремлюйте витрати під час подорожей .
В залежності від додатка , можна створювати події , хештеги , чи “ label ” для витрат з подорожей та відпусток .
Це дає змогу порівнювати ціни за кордоном , розуміти як при тому ж рівні комфорту змінюються витрати та скільки в середньому грошей витрачається за поїздку .
Історію , можна використати , щоб орієнтуватися в бюджеті наступних поїздок .
Image for post Створені події та label на час подорожей .
Місячні витрати — це “ динамічна ” ( змінна ) цифра , що залежить від рівня комфорту , яким ви себе хочете оточити та країни , в якій ви наразі перебуваєте .
Ця цифра завжди буде збільшуватися , як мінімум через інфляцію .
Беручи , на приклад , середню інфляцію в 3 % — вже через 4 роки $ 1000 перетвориться в $ 880 ( 3 % * 4р = 12 % .
$ 1000 – 12 % ) .
То ж хто як не ти , має слідкувати за твоїм бюджетом ? ( тільки ти ! ) .
💪 TODO : Встанови сьогодні декілька expenses tracking app на телефон .
Додавай усі витрати раз на тиждень чи пару днів з банківської картки або ж налаштуй імпорт транзакцій .
Залиш найзручніший , інші видали .
Знай чітку суму необхідних грошей на місяць .
🎯 goal : результатом має бути статистика як мінімум за два місяці ( перша фотографія зі статті ) .