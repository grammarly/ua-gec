Дистанційна освіта : виклик чи можливість ? "
“ ...
Йшов рік 2020 від Різдва Христова , рік незвичайний , рік високосний .
І прийшов мор на землі людей , і закрив він людей по домівках : і дорослих і дітей .
І прийшла в школи ДИСТАНЦІЙКА - диво дивнеє , чудо чуднеє .
І стала вона несподіванкою для більшості , і були складнощі , і було неприйняття ... ” ( Откровення від Івана )
І дійсно для більшості умови , в яких опинилася освіта усього світу , стали несподіванкою і викликом - вийти за рамки “ зони комфорту ” і почати працювати по новому .
Основні виклики : технічна база як в учителя , так і в учня ( у більшості випадків - незадовільна ) ; технологічна підкованість педагогів та здатність працювати з онлайн - інструментами ; методологічна ознайомленність учителів з новими підходами та принципами навчання ( змішане навчання , онлайн освіта , дистанційне навчання , перевернутий клас ) .
Але , так сталося , що наш заклад , завдячуючи моїм невтомним “ тарганам ” в голові та ще чомусь в одному місці , вже 5 рік працював у мережі Office365 від Microsoft ( Teams ) , учні на уроках інформатики ( в першу чергу ) , а вчителі на педрадах знайомилися з прогресивними підходами в онлайн - освіті , частина учителів насичувалися знаннями в області онлайн - освіти на моїх шкільних майстер - класах і на регіональних Едкемпах ( за нав’язливого сприяння Івана Верещаки ) .
Враховуючи гейміфікований підхід до організації навчання ( більш детально про це у моїй анкеті ) , питання організації засвоєння матеріалу з більшості предметів більшістю учнів не стало .
Основні виклики , які переважно вирішені ( або вирішуються у даний час ) - технічне забезпечення ( гаджети та інтернет в деяких учнів ) і методологічно - технічна неготовність частини ключових педагогів школи .
То ж перший раунд Освіта vs Corona19 ми виграли ( на моє переконання ) .
Але нас чекає наступний виклик : “ Corona19 повертається ” .
І хто знає , що є кращим - повернутися знову на дистанційку ( досвід є ) , чи в режимі тригера метатися туди - сюди на змішаній формі навчання ( особливо враховуючи позицію МОН і МОЗ , що скинули всю організацію навчання і відповідальність за здоров’я на школи ) .
Стосовно технічного питання для деяких учнів - подано пропозиції до місцевої влади для забезпечення їх гаджетами та інтернетом для дист . навчання .
Готовий виділити частину своїх вільних ресурсів найбільш “ спраглим ” до знань учням : 2 смартфони , планшет та 2 ноутбуки .
На запит директора закладу вже розроблена концепція змішаного навчання у нашій школі , я і деякі мої колеги протягом літа брали участь у Всеукраїнських та міжнародних конференціях з питань дистосвіти , на даний час приміряю на себе роль ментора у курсі “ Старт програмування ” , де ми якраз навчаємося та навчаємо інших , як правильно навчати дистанційно , 14 серпня поділюся думками з цього приводу на регіональній конференції ЕдКемп Станиця Луганська .
В планах участь ще у декількох різноманітних освітніх заходах , участь з учнями у онлайн - режимі в ряді змагань та конкурсів .
Тож , на мою думку , при правильному підході задоволення від навчання отримають усі - і учні і вчителі .
Варто лише спробувати !!!
А ми ( ТОП - 50 ) - допоможемо !!!