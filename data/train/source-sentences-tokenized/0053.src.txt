Хюґе — це скандинавське слово , яке означає настрій затишку та комфортного спілкування з почуттям благополуччя і задоволеності .
За останні роки хюґе стала визначальною характеристикою датської культури .
На пізнання хюґе нам випало пару днів і , здається , нам це вдалось )
Данія - унікальна країна , яка на своїй невеличкій території , в холодному і непривітному кліматі змогла створити максимально сприятливі умови для своїх мешканців і наразі займає високі позиції у низці рейтингів по рівню життя , здоров'я , освіти , рівності , демократії , процвітання та людського розвитку .
На дорогах немає заторів і криків водіїв , бо переважна більшість людей їздить на велосипедах , а податок на автівку становить 180 % .
І молодь і старші люди без проблем крутять педалі в своїх пуховиках і шапках )
З кожногї зарплати датчани віддають близько 50 % на податки і це викликає не біль і сльози , а спокій , адже більше ні за що платити не потрібно - дороги будуть рівні , на вулицях прибрано , опалення увімкнуть вчасно , гарячу воду не відключать , дах на голову не впаде , медицина і освіта безкоштовні .
Хіба не прекрасно ?)
Залишається тільки смачно поїсти .
Візитівкою кухні є сморєброди - відкритий бутерброд з переважно темним житнім хлібом і великою кількістю абсолютно різних начинок , який необхідно їсти вилкою і ножем .
Смакота ще та , скажу я вам ))
Датчани - народ спокійний і стриманий .
В них не заведено говорити про політику за столом , на відміну від звичних нам криків до піни з рота після перших 50 грам на будь-якому застіллі .
Також ніхто не запитає тебе про твою зарплату чи вартість мешт , бо про гроші теж не прийнято говорити , ні про свої , ні про чужі .
Все це у сукупності і створює те саме відчуття затишку і спокою , яке ми вбирали в себе ці дні )