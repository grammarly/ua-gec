Meta : Часом , коли потік новин занадто потужний , мене прориває .
А ви відчули вітер змін ?
Десь з напрямку Києва ?
Саме так я хотів почати цей пост .
Поглумитись над цим виразом .
Порівняти цей вітер з спекотним днем в Гіркій Солонці , з теплою Полтвою , або ж з міцними обіймами з незнайомцями в львівській маршрутці .
Створити образ чогось , що буде видаватись чимось приємним , але зовсім таким не бути .
Мовляв : " Одумайтесь !
Нас знову намагаються обманути ! " .
На щастя вчасно оговтався один з моїх внутрішніх голосів : " Ну шо ти тут лірику розпустив ?
Здибався мені Шевченко на засланні , йопти ! " .
Й справді , романтизм тут ні до чого .
Тут варто написати прямо , без вивертів .
Знайти якесь міцне влучне слівце .
Можливо навіть вийде не гірше Жадана , Семесюка чи навіть Саші Башлія .
Побільше іронії , трохи постіронії а під текстом мемчик з Аваковим .
Тут звісно вліз мій внутрішній зануда : " Емоції ?!
Ти знову повторюєш ту саму помилку !
Тут потрібний холодний розум ! " .
Гаразд , це раціонально .
Я б міг написати , що концентрація влади в одних руках - це небезпечно .
Що відсутність кадрів - це ознака кризи .
Що нам потрібні сильні інституції - а це справа не 6 місяців .
Що нам потрібне чітке розуміння майбутнього і спосіб його досягнення .
Що у нас величезні проблеми з ручними судами і правоохоронною системою .
Навести приклади генерала Марченка , справи Шеремета чи Українського Кіберальянсу .
Що нам потрібно взятись нарешті за політичну та економічну освіту , бо популізм нас просто рано чи пізно вб'є .
Ну ж не даремно я читаю всі ті політичні огляди і весь той нон - фікшн .
Але .
Але як же добре , що десь на задвірках мого розуму існує збірний образ усіх тих розумних людей , яких я зустрічав , який просто і невимушено порадив : " Йди спати .
Завтра рано прокидатись .
"