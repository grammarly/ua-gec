Важкі чоботи Марка прокарбували мозаїкою , за ним нечутно пішов зв'язаний , настала повна тиша , аж стало чутно , як туркотіли голуби на майданчику під балконом і вода у фонтані струменіла вигадливу приємну пісеньку .
Прокуратору схотілось піднятись , підставити скроні під струмінь води і так завмерти .
Та він знав , що й це йому не допоможе .
Щуробій вивів арештованого з-під колон та вийняв батіг із рук легіонера , який стояв у підніжжя бронзової статуї , несильно розмахнувся і вдарив арештанта по плечах .
Рух кентуріону був невимушеним та легким , але зв'язаний миттєво звалився додолу , ніби йому підрубали ноги , захлинувся повітрям , зблід з лиця й очі його знетямились .
Однією лівою рукою Марк легко , ніби порожній мішок , різко підняв в повітря ув'язненого , поставив його на ноги і гугняво заговорив , погано вимовляючи арамейські слова :