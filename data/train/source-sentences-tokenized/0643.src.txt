Виростити авокадо з перших п’ять разів мені не вдалося .
Викидала кісточки через тиждень , бо не знала , що головне тут — терпіння .
Авокадо нікуди не спішить , а от я поспішу розповісти , як же ж виростити гарний вазон з кісточки
Чистимо авокадо , їмо ; Дивимося на колір кісточки .
Якщо коричневий , знімаємо з кісточки верхній шар .
Буває , що сам шар твердий — тоді кладемо кісточку у воду і чекаємо , коли шар стане м’яким ; Низ кісточки зрізаємо на 4 - 5 мм ; Проколюємо кісточку 3 - 4-ма зубочистками ( вище половини кісточки ) ; Ставимо кісточку у воду і слідкуємо , аби вода завжди була на рівні зубочисток ; З часом кісточка розколюється , проростає стебло і видно корінці ; Пересаджуємо авокадо в землю , поливаємо раз на 3 дні .
Поки я натрапляла на два різновиди таких вазонів : з невеликими листочками ( коричневе стебло ) та масивними ( зелене стебло ) .
У будь-якому випадку , авокадо прикрасить інтер’єр і буде гарним та оригінальним подарунком .