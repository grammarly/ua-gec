Рюхіну не хотілось нічого говорити, але довелося пояснювати.
– Секретаря Массоліту Берліоза сьогодні вечером задавило трамваєм на Патріарших.
– Не бреши ти, чого не знаєш! – розізлився на Рюхіна Іван, – я, а не ти був там! Він його навмисне під трамвай штовхнув!
– Та при чому тут "штовхнув"? – сердячись на загальну безтолковість, викрикнув Іван, –такому і штовхати не треба! Він такі штуки може витворяти, що тільки тримайся! Він наперед знав, що Берліоз потрапить під трамвай!
– А хто-небудь, окрім вас, бачив цього консультанта?
– У  тому то й біда, що тільки я та Берліоз.
–Так. Яких же заходів ви вжили, щоб спіймати вбивцю? – тут лікар повернувся і кинув погляд на жінку в білому халаті, що сиділа за столом збокуу. Та витягла лист і почала заповнювати пусті місця між рядками.


