Щодня зустрічаю багато різних людей. Не важливо 一 на вулиці чи в соцмережах. Але такої людини, як Ліза, я ще не зустрічала. Вона моя однолітка, познайомились на зустрічі однокурсників. Знаєте... частіше звертайте увагу на зовнішній вигляд людини, зачасту людина зовні відображає свій внутрішній стан, свою позицію, меседж, який транслює в світ. Вона була одягнена в кислотний худі, на обличчі мала окуляри, прозорі та зелені блискітки на вилицях. Коротке волосся "під хлопчика" та яскраві кольори одягу так і кричали: "Я не така, як усі, я інша, подивись на мене, віддай мені хвилинку своєї уваги, прийми мене такою, якою я є ". У трохи ближчому спілкуванні я побачила, що ця людина яскрава не лише зовні. Її "крейзі" ідеї, вільне вираження емоцій, без прикрас, напевно, це та людина, яка вже на півшляху до такої бажаної мені свободи 一 "говори те, що думаєш, виражай емоції відповідно до того, що відчуваєш, дій так, як цього прямо зараз бажаєш". І це круто, можна навіть трохи позаздрити, по-доброму, звісно. Але до того моменту, поки не дізнаєшся, як Ліза до цього прийшла. Селфхармінг, булінг, труднощі в порозумінні з батьками. З дитинства вона йшла проти прийнятих норм, рамок, порушуючи стандарти поведінки, які для більшості є відображенням того, як вони живуть весь час.
 Так ось, лише порушуючи, змінюючи ось те нормальне, ми можемо зробити щось цікаве, незвичне, нове. Не ходячи звичними доріжками реакцій, завчених фраз,  автоматичних дій, можна побачити різноманітність життя і відкрити для себе себе цікаву, яскраву і нестандартну особистість.


