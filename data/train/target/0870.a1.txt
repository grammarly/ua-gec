Рай чи пекло?

"І на сонці бувають плями" як то кажуть, тому і на цьому дивовижному острові є свої особливості, які можуть перетворити відпочинок у пекло. Для мене особисто такими недоліками стали:

◇ живність – окрім китів, слонів і бурундуків, які милують око, тут є комарі, мурахи, кукарачі, павуки, ящірки, жаби, змії, варани, кажани і т. ін. І це не в зоопарку. Це у вас у номері/на віллі, на пляжі, на вулицях міста.

◇ шум – всі автобуси з музичним супроводом і дуже голосним, тому будьте готові слухати зірок місцевого шоу-бізу постійно, хочете ви того чи ні. Кондуктори в автобусах постійно кричать у відчинені двері, закликаючи пасажирів, і на їхньому тлі наші крикуни "Рівне – Корець – Новоград" на столичному вокзалі, – просто забиті тишки) На дорогах шалений трафік з автобусів, тук-туків, мопедів і велосипедів. Кожен із них бібікає приблизно раз на 20 секунд (поздоровкатись, попередити про обгін чи поворот, виказати невдоволення). Можете собі уявити, яка це симфонія)

◇ бруд – пилючність на дорогах просто нереальна. Якщо проїхатись в автобусі біля відчиненого віконечка,  потім доведеться довго вмивати писок ) В метрі від райського пляжу може бути купа сміття і нікого вона не займає. Така сама історія і у великих містах, шум, гам, срач і бардак.

◇ собаки – багато-багато-багато собак москалі {-=>– їх ще більше ніж собак. І це такі москалі, в найгіршій їхній сутності, у футболках із прапором "вєлікай" Рассєї або "Льоха рєшаєт фсьо", які кричать на весь пляж/ресторан, говорять до всіх російською і дивуються, чому місцеві їх не розуміють. Намагаються всюди влізти без черги і поводять себе максимально по-хамськи, власне, характерна для них поведінка. І вони, насправді, дратують більше за комарів, мурах і змій разом узятих.

То що ж із цим усім робити? А нічого) Ці всі штуки дійсно можуть дратувати і псувати настрій. Але таке можливо, якщо ти невиспаний, болить голова чи просто втомився. Тоді кожна мурашка виводить із себе) А коли проходить біль і втома, то всі ці штуки сприймаються як місцевий колорит) І якщо з цим колоритом познайомитись ближче, то нічого страшного, як виявляється, немає: зміюки ці неотруйні, собак можна відігнати, кажани літають високо і людей не чіпають, співаків в автобусі можна переглушити навушниками або повчити місцеві пісні, від пилу можна взяти зі собою тонік для очищення обличчя, і не смітити на пляжах та вулицях, щоб не додавати бруду в місцеві купи сміття. Єдиний мінус – москалів так просто не здихаєшся, але це питання намагається вирішити не одна нація, і тут Шрі-Ланка безсила.

Мабуть, недоліки можна знайти всюди, якщо дуже захотіти, але плюсів у Шрі-Ланки значно більше ;)


