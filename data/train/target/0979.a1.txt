Для мене важлива фізична активність, щоб завантажити тіло – це допомагає перемкнутися і розслабити мозок після робочого дня. Зазвичай відвідую спортзал, зараз виходжу на пробіжки. А ще обожнюю музику та збираю вінілові платівки – у них є щось автентичне, крафтове. І якось так склалося, що жодного вінілу поки не придбав сам :) – багато подарували, частина була у колекції квартири, яку винаймаю. Улюблена платівка просто зараз – альбом Jazzmatazz від американського музиканта Guru – такий собі мікс хіп-хопу та джазу. Звісно, завжди можна просто увімкнути трек на телефоні. Але ж у платівках  є своя магія – можна спостерігати за тим, як “зчитується звук”.  
