— Федоре Тимофійовичу, заходьте!
Кіт піднявся, ліниво потягнувся і без бажання, наче роблячи послугу, підійшов до свині.
— Ну, почнімо з єгипетської піраміди, — почав хазяїн.
Він довго пояснював щось, потім скомандував: "Раз...два...три!". Іван Іванович при слові "три" махнув крилами і вискочив на спину свині... Коли він, балансуючи крилами та шиєю, закріпився на спині, покритій щетиною, Федір Тимофійович в'яло та ліниво, з явною неповагою і з таким виглядом, ніби він зневажає і не оцінює своє мистецтво, поліз на спину свині, потім виліз на гусака і став на задні лапи. Вийшло те, що незнайомець називав єгипетською пірамідою.
Каштанка скрикнула від захвату, але в цей час кіт-старигань позіхнув і, втративши рівновагу, звалився з гусака. Іван Іванович похитнувся і також звалився. Незнайомець закричав, замахав руками і став знову щось пояснювати. Напанькавшись цілу годину з пірамідою, невтомний хазяїн почав вчити Івана Івановича їздити верхи на коті, потім став вчити кота курити і т.д.


