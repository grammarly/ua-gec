Потім, необережно граючись олівцем чи ланцюжком, він скаже, що дійсно іноді підвищує голос на консиліумах і перебиває колег, і його не бентежить присутність незнайомих людей; правдою є і те, що одного разу на консиліумі він у присутності лікарів та близьких запитав у хворого: "Що за телепень призначив вам опіум?". Лиш деякі консиліуми відбуваються без інциденту... Але чому? Дуже просто. На консиліумах його, Шелестова, завжди вражає у товаришах низький рівень знань. У місті є тридцять два лікарі,  і більшість з них знає менше, ніж будь-який студент першого курсу. За прикладами ходити далеко не потрібно.
Звісно,  nomina sunt odiosa [135], але на засіданнях усі люди свої і до того ж, щоб не здаватися багатослівним, можна назвати імена.
Наприклад, усім відомо, що дуже поважний товариш фон Брон проколов зондом стравохід чиновниці Сережкиній.
У цей же час фон Брон підстрибне, сплесне у долоні і закричить:


