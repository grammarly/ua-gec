Якою ж має бути відповідальність у колективній справі — індивідуальна чи спільна ?
Протягом усього людського існування ми покладалися на командну роботу через те , що вона є якіснішою та ефективнішою .
Однак часом система виходить з ладу через помилку одного з учасників .
На мій погляд , відповідальність має бути командною , що дозволить членам згуртуватися та уникнути непотрібної конкуренції .
По-перше , командний дух — основа успішної праці .
Коли група проходить через труднощі разом , вона починає об’єднуватися : з’являється порозуміння та відчуття захищеності , утворюється своєрідна сім’я , яка завжди готова допомогти .
Яскравим прикладом результативності такого підходу я можу назвати досвід свого брата Андрія , який займається футболом ще змалечку .
Тренер його команди змушував майбутніх спортсменів виконувати сорок присідань за хвилину , коли хтось пропускав м’яч .
Перші тижні виявилися дуже складними , але скоро хлопці почали допомагати один одному , самостійно тренуючись .
Команда їхньої школи вже за три місяці змогла перемогти на міському змаганні , а юні футболісти стали наймолодшими володарями трофею .
Створення такої відповідальності допомогло утворити безцінний командний дух , що став рушійною силою для розвитку .
По-друге , з уведенням покарання за помилки кожного окремо почне утворюватися конкуренція за першість .
Учасники почнуть підставляти один одного , тримати ідеї при собі .
Розвиватиметься булінг та численні приниження певної частини команди .
Таке внутрішнє протистояння буде потрохи знищувати групу .
Прикладом може стати сюжет соціально - побутової повісті Івана Нечуя - Левицького “ Кайдашева сім’я ” .
Брати Лаврін та Карпо мали б стати успішними господарями на одній землі , натомість їхня мати запровадила нескінченне змагання , постійно обвинувачуючи кожного з членів сім’ї .
Конкуренція стала нездоровою , почалися навіть бійки .
Рідні розділилися навпіл та не змогли зібрати урожай з груші , якого так бажали .
З індивідуальною відповідальністю приходить неконтрольоване протистояння , що призведе лише до розрухи та хаосу .
Таким чином , командна відповідальність — це те , що тримає баланс у команді .
Вона здатна забезпечити створення теплих стосунків між учасниками , які працюватимуть як один механізм , уникаючи внутрішньої конкуренції .