Ґрета Тунберг : “ Наш дім горить ” Всесвітній економічний форум ( ВЕФ ) у Давосі ( 2019 ) Наш дім горить .
Я тут , аби сказати , що наш дім горить .
За даними МГЕЗК ( Міжурядова група експертів з питань змін клімату ) , у нас залишилося менш ніж 12 років доти , як ми втратимо можливість виправити свої помилки .
За цей час ми повинні добитися нечуваних змін в усіх сферах суспільства , які передбачають також зменшення викидів вуглекислого газу в атмосферу хоча б на 50 % .
І зверніть увагу , будь ласка , що ці дані не охоплюють того аспекту що всі країни , які є учасниками Паризької угоди 2015 , повинні виконувати зобов’язання , встановлені цією угодою , що є необхідною умовою , аби Паризька угода 2015 мала вплив на глобальному рівні .
Також дані , подані вище , не містять ані критичних факторів , ані циклів зворотного зв’язку , як , наприклад , надзвичайно стійкий газ метан , який викидається в атмосферу в результаті танення вічної мерзлоти в Арктиці .
У таких місцях , як Давос , люди люблять розповідати історії свого успіху , але цей їхній фінансовий успіх дорого коштує усьому людству .
І коли йдеться про зміну клімату , ми повинні визнати , що зазнали невдачі .
Усі політичні рухи у тій формі , в якій вони існують зараз , зазнали невдачі .
Зазнали невдачі і ЗМІ — у тому , щоб добитися масового усвідомлення проблеми .
Але для людини розумної , як біологічного виду , це ще не кінець .
Так , ми рухаємося у напрямку провалу , але у нас ще є час , аби змінити хід історії .
У нас ще є час , аби все виправити .
Усе так само в наших руках .
Але якщо ми не визнаємо ті невдачі , до яких призвели наші діючі системи , у нас , швидше за все , немає шансів .
Ми на порозі такої катастрофи , яка потягне за собою небачені страждання для величезної кількості людей .
І зараз не час говорити ввічливо чи зациклюватися на тому , що нам можна або не можна говорити .
Зараз час говорити чітко .
Розв'язання проблеми кліматичної кризи є найважливішим і найскладнішим викликом , який будь-коли стояв перед людиною розумною .
Однак , головний шлях розв'язання такий простий , що навіть маленька дитина може його зрозуміти .
Ми повинні зупинити викиди парникових газів в атмосферу .
І ми це або робимо , або ні .
Ви кажете , що нічого у цьому світі не ділиться на чорне і біле , але це брехня , дуже небезпечна брехня .
Або ми запобігаємо підвищенню середньої температури поверхні Землі на 1 , 5 ℃ , або ні .
Або ми уникаємо ініціювання цієї безповоротної ланцюгової реакції , яка не піддаватиметься контролю людства , або ні .
Або ми приймаємо рішення продовжити існувати як цивілізація , або ні .
Простіше не буває .
Коли говоримо про виживання , не існує ніяких “ сірих зон ” .
Зараз у кожного з нас є вибір .
Ми можемо вжити трансформаційних заходів , які гарантуватимуть безпечні умови існування для людства у майбутньому , або ми можемо продовжувати займатися своїми справами і зазнати невдачі .
Це залежить від вас і від мене .
Дехто каже , що нам не слід займатися активізмом .
Натомість треба покластися на наших політиків і просто голосувати за зміни .
Але що нам робити , якщо у політиків немає такого бажання ?
Що нам робити , коли потрібної політики ніде не видно ?
Тут у Давосі , так само , як і в будь-якому іншому місці , усі говорять про гроші .
Здається , що гроші та економічний ріст — єдине , що нас турбує .
Й оскільки кліматична криза — це криза , яку ніколи не розглядали як кризу , люди просто не усвідомлюють масштабу наслідків , які несе за собою наше повсякденне життя .