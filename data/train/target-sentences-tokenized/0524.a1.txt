Народження нації .
Воля .
Всі думають , що вони вільні , що вони оточені свободою , адже рабства вже немає .
Людей не купують , не продають .
Демократія , свобода вибору , свобода слова .
Рівність народів , незалежність .
З усіх знято кайдани .
Але тільки у буквальному значенні .
На превеликий жаль , краще б вони залишились на людських руках .
Здивувались ?
Запитаєте чому ?
Це ж неволя , а ми зараз незалежні і вільно дихаємо .
Кумедні ви , одначе .
Ланцюги , які колись впивались в живу плоть , виснажували кожну клітину , омиваючись гарячою і пекучою кров’ю .
Вони вбивали тіло , але не дух , у цей час він був на вершині свого розквіту .
Дух – незламний .
Що більше фізичного насилля , то сильніша душа .
І саме ті , хто зазнав солодко - пекучого поцілунку кайданів , зуміли здобути правду , але не незалежність .
Ми всі залежні .
Нас купують , продають .
Але це все вже відбувається під пеленою духовної сліпоти , в іншій інтерпретації .
Обставини , оточення , гроші впливають на нас .
Ми йдемо на роботу , продаємо свою працю і нас купують .
Ще з самого дитинства нас вчать певних правил .
У школі всі йдуть за однією програмою .
Все має бути чітко , дітям обрізають їхні думки .
З них висмоктують їхню індивідуальність .
Усе змінюється , розвивається , але не освіта .
Знищенням погляду особистості ламають дух .
І потім ним керують і використовують .
Але я переконана , що кожен індивід – це унікальність .
Відхилімо пелену обману , знайдімо свою особливість і піднімімо свій дух завдяки вірі у себе , у власні сили !