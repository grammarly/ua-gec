Техноложка - 2 .
Вовтужуся зараз з опитуванням заліза .
Опитує Arduino Pro Mini .
Це ота маленька плата з червоним вогником і купою проводів .
Зараз опитується кілька входів .
Опитування дуже просте , які саме контакти увімкнено .
На стендові видно , що дві натиснуті кнопки відповідають двом одиничкам .
Решта — нулі .
Це — відображення у двійковій системі числення .
Нижній рядок — те саме , але у десятковій .
Всі принципові моменти вирішено , залишилося тільки зчитати аналоговий сигнал та відправити це все на потужніш залізо для обробки .
Тепер по Ардуїнці .
Скажу наперед , мені сподобалось попри бридкий С++ , на якому там усе пишеться .
Ця крихітка , що менша за половину сірникової коробки , дає змогу зробити чимало корисного : нескладне управління верстатом , " умнодім " тощо .
Апаратна платформа там продумана і вдала .
І коштує копійки .
Що не сподобалось .
Як це часто буває , гарні залізячники є поганими програмістами .
Програмувати фірмовими засобами — це біль .
На щастя , існує така штука , як PlatformIO .
Це набір утиліт командного рядка , які беруть на себе всю основну роботу з прошивки Ардуїнки .
І вони прикручуються куди хочеш .
У правій частині редактора коду видно , як я прикрутив їх .
Це , власне , і всі налаштування редактора , які я робив .
Нема проблем прикрутити їх і до іншого редактора .
До речі , автори PlatformIO зробили годну IDE на базі Visual Studio Code .
Наразі ідеальне поєднання Ардуїнки і якогось мікрокомп'ютера на кшталт Raspberry PI .
Ардуїнка взаємодіє з датчиками чи виконавчими механізмами , а Raspberry бере на себе складні обчислення , інтерфейс і т . ін .