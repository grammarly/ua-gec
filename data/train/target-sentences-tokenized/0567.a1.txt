Сумую за снігом і льодом тут , тому сьогодні таке :
Як відомо , зараз Темза вже не замерзає , тому що температура у Лондоні дуже рідко опускається нижче нуля .
Так , інколи ( двічі - тричі на рік ) буває сніг , який майже одразу тане .
А от від часів Середньовіччя і до наших днів Темза замерзала 23 рази .
Причин дві : малий льодовиковий період ( похолодання на час 15 - 19 ст . ) , а друга – сама Темза була причиною , бо річка була ширшою , спокійнішою та мілкішою .
І от хлопці не розгубилися і придумали влаштовувати ярмарки прямо на льоду .
Не просто для розваг , а для банального виживання тих , для кого Темза була єдиним заробітком – різних торгашів та перевізників товарів ( ну , і людей ) .
Перший задокументований ярмарок відбувся у січні 1608 року .
У меню були футбол , кеглі на льоду , полювання на лисиць , лялькові спектаклі , продавці фруктів , чоботарі , цирульники , ну і паби , звичайно .
Це завжди була важлива культурна подія , навіть король Карл ІІ там побував .
Деякі ярмарки тривали кілька місяців , але зазвичай змотували вудочки через кілька днів , бо буквально тріщав лід під ногами .
Звісно , не обійшлося і без трагедій .
1789 року під час однієї із таких ярмарків якийсь капітан судна вирішив пришвартуватися у місцевому пабі ( кинути якір в підвал закладу ) , а причальний канат прив'язали до однієї із балок .
Лід , який уночі почав раптово танути , потягнув за собою корабель , а той – паб .
Загинуло п'ятеро .
От така історія , малятка .