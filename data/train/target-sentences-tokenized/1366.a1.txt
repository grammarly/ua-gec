Працювати в інвестиційному фонді цікаво , перспективно та вигідно з фінансової точки зору .
Проте багатьом людям незрозуміло , як почати свій шлях у цій професії , чим доведеться займатись , а також що треба знати та які навички розвивати .
Інвестиційний менеджер Genesis Investments Олена Мажуга розповіла нам про свою роботу в українському венчурному фонді , які навички для цього потрібні та з чого краще починати .
Розвиток ринку
У 2018 - 2019 роках ринок інвестицій в українські стартапи зростав .
Багато в чому за рахунок великих угод — компанії Grammarly та Gitlab підіймали « титанічні » раунди .
Цього року не було таких гучних угод , тому існує ймовірність , що ринок просяде порівняно з попередніми роками .
Однак він продовжує розвиватися , щонайменше якісно .
Попри кризу та COVID - 19 , у 2020-му інвестиції залучили Preply , Mobalytics , Restream , Liki24 .
І це були досить значні раунди .
Позитивні зміни у сфері венчурних інвестицій відбуваються внаслідок кількох факторів :
На український ринок почали виходити міжнародні акселератори — 500 Startups , Startup Wise Guys ( Естонія , Литва ) , Overkill Ventures ( Латвія ) .
Вони активно спостерігають за українськими стартапами й інвестують у них .
Окремо зазначу відкриття у Києві хабу Lift99 — це естонське стартап - ком’юніті , яке надає командам офісний простір , ділиться своєю експертизою , допомагає залучати інвестиції і просуває українські стартапи через свою Wall Of Fame .
Українці сміливіше подаються у великі акселератори , що входять у світовий топ - 3 : Y Combinator , Techstars , 500 Startups .
Деякі наші команди ( наприклад , Axdraft у 2019 році ) потрапили у Y Combinator — найбільш крутий акселератор у світі та дуже висококонкурентний .
Це як Стенфорд чи Гарвард в освіті .
Хто потрапляє у Y Combinator , отримує $ 125 000 інвестицій в обмін на 7 % - ву частку в компанії .
Участь в акселераторі відкриває доступ до експертів Facebook , Google , досвідчених засновників із Кремнієвої долини та до зацікавлених інвесторів .
Співробітники корпорацій відкривають свої стартапи .
Вони спостерігають за засновниками компаній , у яких працюють , розуміють , що зробити власний бізнес реалістично , та думають : « А чим я гірший ? » .
Це запускає в Україні механізм , який свого часу розвинувся в Естонії та у Кремнієвій долині : успішні стартапи дають життя новим стартапам , деякі з яких теж стають успішними .
З’являється все більше стартапів , а в перспективі — і нові акселератори та більше венчурних фондів чи бізнес - ангелів .
За останні два роки в Україні з’явилося багато додаткових можливостей отримати кошти на реалізацію власних проєктів , а також менторство від досвідчених практиків .
Підприємництво перестало бути чимось « елітарним » .
Поступово воно стає доступним будь-якому студентові університету чи офісному працівникові .
Яких фахівців потребує венчурний фонд
Люди з підприємницькими здібностями .
Щоби працювати у венчурному фонді , важливо мати підприємницький дух , достатній рівень емпатії та експертизи , щоб зрозуміти , чи може конкретна людина бути успішною в бізнесі .
В Україні не вистачає фондів , які були б засновані підприємцями зі стажем .
Досвід підприємницької діяльності важливий для ключових співробітників фонду .
Спеціалісти із фінансовим бекграундом .
Такий досвід допомагає аналізувати масиви даних , складати фінансові моделі , визначати їхню реалістичність , звіряти правильність та достовірність цифр .
Зазвичай на аналітичні позиції приходять фахівці з компаній « Великої четвірки » , інвестиційних банків чи консалтингу .
Вони роблять дослідження ринків , продуктову та фінансову аналітику .
Хороші перемовники .
Велику частину роботи інвестиційного менеджера займає комунікація .
Часто такому спеціалісту потрібно не погоджуватися з партнерами , колегами , сперечатися , переконувати , знаходити підходи до різних людей і золоту середину між інтересами фонду та стартапів .
Ключові позиції :
General Partner ухвалює фінальні рішення у фонді , визначає його стратегію , залучає інвестиції до фонду і допомагає шукати інвестиції портфельним компаніям .
Venture Partner займається пошуком стартапів для майбутніх інвестицій , проводить due diligence , будує партнерства з бізнес - ангелами , акселераторами , фондами .
Investment Manager — суміш аналітика та venture partner .
Senior Investment Analyst / Associate шукає стартапи для майбутніх угод , досліджує ринок , конкурентів , складає , перевіряє фінансові моделі , робить прогнози , допомагає портфельним компаніям розв'язувати проблеми .
Завдання та обов’язки інвест - менеджера
Моя робота складається з чотирьох частин :
Пошук компаній для інвестування — це основне завдання інвест - менеджера .
У мене багато контактів .
Знайомі можуть порадити придивитись до якогось стартапу .
Я можу переглядати списки з різних змагань , конференцій .
Якщо компанія підходить , то пишу їм .
У цій сфері добре працюють як « інтро » через друзів або колег , так і холодні листи .
Комунікація з представниками потенційних стартапів .
Спершу я прошу надіслати презентацію .
Якщо мені цікаво дізнатися більше , домовляюся про перший дзвінок .
У мене є стандартний список питань , який допомагає оцінити компанію за п’ятьма ключовими параметрами .
Найважливіші на першому етапі — це ринок і команда .
Якщо перший дзвінок проходить вдало , запитую додаткові дані : історичний Profit & Loss Statement , фінансову модель з прогнозами , розрахунок unit-економіки , Cap Table ( розподіл часток у компанії ) .
Якщо всі дані та відповіді на питання задовольняють вимоги фонду , ми призначаємо другий дзвінок , під час якого зазвичай із засновниками стартапу знайомиться генеральний партнер фонду .
Комунікація з портфельними компаніями .
Здебільшого з нашими портфельними компаніями спілкуються мої колеги , але іноді я також їм допомагаю .
Можу порадити , до кого варто звернутися щодо того чи іншого питання , познайомити з потрібними людьми , щось підказати або знайти необхідну інформацію .
Частково займаюся business development та PR — спілкуюся з журналістами , щоб наші портфельні компанії публікувалися в медіа , допомагаю портфельним компаніям отримати знижки в окремих сервісах .
Це дає змогу змінити фокус діяльності і перемкнутися .