Сьогодні 9 жовтня 2014 року .
Сьогодні я вперше бачила дитину , якій немає і дня , якій немає і пів дня .
У неї очі глибокого синього кольору , довгі лапки , які вона так мило протягує , темне волоссячко , маленьке вушко виглядає з-під шапочки і ніс квасолинкою .
Сьогодні у мене дуже особливий день , бо в мене народилася племінниця .
І я буду її хрещеною матір`ю .
І сьогодні я усвідомила як ніколи , як це все надзвичайно і непросто — народити дитину .
Моя сестра — надзвичайна .
Народити дитину — надзвичайно .
Ніхто з нас нічого про це не знає і навіть у найсміливіших думках не уявляє , поки не пройде це сама .
У мене найкрутіша сестра на світі .