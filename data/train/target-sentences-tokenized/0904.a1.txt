Сьогодні ми поспілкувались зі Святославом , який ділиться знаннями , викладає на курсах та займається менторством .
Приємного читання ;)
1 .
Розкажи нам про свій досвід У сфері тестування я від жовтня 2015 .
Потрапив на проєкт , пов’язаний із віртуальними машинами та віртуальною інфраструктурою загалом .
Спочатку було важко , оскільки необхідно було зрозуміти суть проєкту .
Але якраз ці кілька місяців і підтримка менеджера та мого ментора дали мені ґрунтовні знання щодо роботи в команді та на проєкті , які я використовую дотепер .
На початку проєкту мені було навіть страшно брати будь-які завдання – навіть із їхнього summary не було зрозуміло , що треба робити ( не через те , що було нечітко написано , а через те , що завдання були важкі ) .
Проте час робить своє , і вже за деякий період я тільки такі завдання й хотів брати , і не боявся їх .
Також я відчував велику відповідальність за них і міг проводити своїм співробітникам knowledge sharing .
2 .
Яка співбесіда тобі найбільше запам’яталась ?
Гадаю , співбесіда , яка найбільше запам’яталась , – це та , на якій я більше знав теоретичного матеріалу і зміг поєднувати його з практикою ( викладання тестування дає свої переваги ) .
Під час інтерв’ю сказали : “ Оскільки ти викладаєш , то , мабуть , теорію добре знаєш ” .
Всі решта співбесід нічим не відрізнялись між собою .
Найголовніше , що завжди від них щось брав для себе – розуміння , що необхідно підівчити , а в чому орієнтуюся добре .
3 .
З яких ресурсів ти черпаєш корисну інформацію ?
Наразі я більше читаю книжки , які пов’язані з управлінням командою .
Дуже короткі , чіткі та цікаві книжки Патріка Ленсіоні .
У нього є кілька книжок на цю тематику .
Я раджу : - П’ять вад у роботі команди .
Історії реальних викликів та перемог – книжка про командну роботу , де стисло та практично показано пригоду , як підняти командний дух і командну роботу загалом - Модель ідеального працівника – тут розказано про те , яким має бути працівник , його характеристики .
Також описується у вигляді історії , яка читається на одному диханні .
Завдяки цим книжкам , я зрозумів , що якщо ти йдеш на співбесіду як інтерв'юер – тобі конче треба готуватися також .
Немає чіткого шаблону проведення інтерв’ю для всіх – необхідно переглянути резюме і мати готові питання , які стосуються конкретного співбесідника .
4 .
Який найголовніший урок ти виніс за свою кар'єру ? Важких завдань не буває .
Є завдання , які просто довше робитимеш .
5 .
Яку пораду ти б собі дав , оглядаючись назад ?
Оскільки люблю брати все те , що мені невідомо , я інколи можу взяти забагато .
В результаті необхідно розібратися з цим швидко , що не завжди мені подобається .
Тому я працюю над собою і не беру на себе багато завдань .
6 .
Три найголовніші навички , необхідні для сучасного тестувальника .
На мою думку , такі навички необхідні для сучасного тестувальника : бути допитливим – цікавитись усім , що є на проєкті .
Щоб якісно тестувати , необхідно розуміти бізнес - логіку заданого продукту ; бути ініціативним – якщо щось не зрозуміло або є ідеї для покращення – завжди це говорити ; бути командним гравцем – це навичка , яка повинна бути у всіх гравців у нашій “ команді ” IT .