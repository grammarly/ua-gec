Про те , яким є мій робочий день .
До того як отримати пропозицію працювати у Grammarly , я сам активно користувався сервісом на попередній роботі .
Зараз працюю у команді на посаді Sales Representative .
У майже 90 % випадків працюю з клієнтами , які проактивно до нас звертаються – спілкуюся з ними , з’ясовую їхні потреби та болі , проводжу демо продукту , формую пропозицію та відповідаю за укладання угоди .
Ми працюємо з різними країнами та часовими поясами ( привіт , еспресо ) – може бути так , що розпочинаю день зі дзвінка до клієнта з Південної Африки , продовжую розмовою з компанією з Британії , а завершую презентацією для фірми з Індії .
А ще ми проводимо інтерв’ю з постійними клієнтами – щоб зрозуміти , чим саме вони керувалися під час прийняття рішення щодо покупки .
Такі дослідження дуже допомагають вибудовувати подальшу стратегію продажів .