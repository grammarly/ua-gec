Огляд на комікс - вестерн “ Текс . Месник ” Короткий підсумок для лінивих : на мою думку , " Текс " – це відірваний шматок історії , красу та зміст якої ми не маємо жодного шансу оцінити в межах одного випуску на 50 сторінок .
Ця історія без початку і без кінця , що просто показує нам невеликий шматочок чогось більшого і , на жаль , цей шматочок не вражає .
Герой ніяк не прописаний , про нього буквально нецікаво читати , тому що ми не розуміємо ні хто він , ні за ким він ганяється . Увесь мальопис , навіть характер персонажа відсутній як такий .
З позитивних речей : малюнок дуже приємний .
Радив би це читати тільки завзятим прихильникам комікс - вестернів .
Сюжет . Головний герой Текс перебуває в типовому помста - квесті за своїм батьком .
У межах цього квесту ви побачите багато стрілянини , трішки погонь , індіанців та красиві пустельні пейзажі .
Вся атмосфера вестернів з салунами , фермами та револьверами тут завезена і до неї немає жодної претензії .
До чого є претензії , то це до невиразного головного героя , який мстить за батька ( якого ми ніколи не бачили ) , при цьому часто - густо порушуючи закон .
За межами того , що Текс Віллер – красунчик і вправно стріляє , мені немає що вам про нього розповісти , у персонажа буквально відсутній характер та якісь особливі риси .
Вочевидь , такий герой не міг стати протагоністом культової серії фуметті ( італійська назва для коміксів ) , що регулярно виходить ось уже понад 70 років .
З чого можу зробити декілька припущень : або перед нами невдала серія , або для того , щоб оцінити цю мальсторію по заслугах , потрібно набагато більше ніж 50 сторінок .
Ну або і те , і те .
Малюнок . Він приємний , у міру деталізований , композиція сторінок ( на мій дилетантський погляд ) якісна .
Малюнок – це фактично єдине , що мені сподобалось у " Тексі " .
Персонажі промальовані фактурно , фони достатньо добре пропрацьовані , колір живий та приємний .
Усе на висоті , цей комікс хочеться розглядати .
Видання . Видавництво Fireclaw постаралось на славу : тверда обкладинка , приємний цупкий глянцевий папір , збільшений формат .
Однак така якість іде у комплекті з немалою ціною – 180 гривень за 52 сторінки .
Як на мене , то це дещо дорогувато , можливо все те саме , тільки у форматі TPB дозволило би знизити ціну , але не програти у якості .
Для прикладу хотілось би навести Захисника вогню від UA Comix ( та і за продажами , як подейкують , Захисник зайшов на ринок куди краще за Текса ) .
Окреме зауваження до перекладу : кличний відмінок ігнорується .
Текс , а не Тексе , Хуан , а не Хуане .
Щодо верстки , то все на місці , нічого не їде , нічого не загубили .
Єдине зауваження до оригінальних написів , що не були перемальовані , а просто дублюються текстовими плашками .
Не скажу , що це критично , але індустрія уже задала свої стандарти , для того щоб зрозуміти про що я , просто розгорніть якийсь із томів Флеша від " Рідної мови " і гляньте , яку красу там наводять Денис Борисюк та Ігор Дунець .
Моя загальна оцінка коміксу " Текс . Месник " — 5 отруйних стріл індіанців з 10 .
Радив би тільки у тому випадку , якщо ви запеклий прихильник вестернів або маєте достатньо часу і можливостей , щоб зануритись у світ Текса за межами представлених 50 сторінок .