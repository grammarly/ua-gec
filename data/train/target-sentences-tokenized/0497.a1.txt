“ Фелікс Австрія ” — другий роман сучасної української авторки Софії Андрухович , виданий 2014 року у " Видавництві Старого Лева " ..
Обставини знайомства із цією працею : проходження курсу “ Сучасна література ” на першому році навчання на програмі “ Філології ” УКУ .
Думка літературних критиків : один із найкращих романів сучасної української літератури .
Що приваблює ?
Досить цікава назва , що акцентує на сприйнятті австро - угорського хронотопу як « щасливого » й благополучного .
Вибір назви , мабуть , завжди неймовірно трепетна справа для автора твору й згодом розгадування цієї передісторії - забавка для реципієнта ( читача ) : батько Юрій Андрухович запропонував назву з девізу Австро - Угорщини Bella gerant alii , tu felix Austria , nube ( нехай воюють інші , а ти , щаслива Австріє , укладай шлюби ) й гуртожиток , де жила Софія , починаючи працювати над романом , мав назву “ Фелікс ” , тобто ми можемо зробити висновок , що це було щасливе перебування й загалом період у житті авторки .
Крім цього , особисто для мене цікавим стало використання Софією Андрухович методу зображення історії частини до цілого , себто їй вдалось зобразити епоху крізь часопростір звичайного , провінційного містечка на кресах Австрії кінця XIX — початку XX століття Станіславова .
Задля відчитування культурних кодів читача обов’язково зацікавить й привабить багата й різноманітна лексика , влучне й широке використання галицьких діалектизмів , які розкривають колорит міста .
Це своєрідна мапа , яку лишень хочеться чимшвидше відкрити , дослідити й скористатись для відкриття якихось нових , незвіданих місцин .
Детективна лінія у тексті : відкриття Стефою того факту , що одружений греко - католицький священник має таємний роман із так само одруженою Аделею .
Дружба народів .
У “ Фелікс Австрія ” безконфліктно співіснує цілий букет націй — українці , поляки , євреї , німці ...
Чому ключовий ?
Шлях до вирішення проблеми сучасної прози української літератури .