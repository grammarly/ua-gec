Кожне місто , як сказано в есеї “ Донецьк : Слідами одного вірша ” , може творити спротив загарбникам .
Що воно древніше , то більше в ньому пам'яток , а отже , менше шансів стати tabula rasa .
Про акумульовану в містах силу побіжно йдеться і в “ Музеї покинутих секретів ” , коли Адріян Ортинський думає про принади життя в лісі : “ От чим було небезпечне місто – воно було невичерпним і непередбачуваним резервуаром минулого .
Ліс – той , навпаки , мав коротку пам'ять , ліс , як партизан , жив біжучою хвилиною " [ 201 ] .
Для героя місто є резервуаром пам'яті , де навіть мури всотують у себе час , “ магазинують ” його , “ як дерево , що нарощує річні кільця ” .
Архітектурний ландшафт сприяє збереженню меморій , бо при опиненні в тому самому місці , вони реактивуються [assm] .
Отож Адріян закономірно знає , що в місті минуле “ могло леда - мить наскочити на тебе з-за рогу , як засідка , якої жодна розвідка не попередить , вибухнути навстріч бомбою сповільненої дії , – то міг бути твій гімназійний професор , якимось дивом не знищений ні німцями , ні совєтами , або давній знайомий по німецьких Fachkursen , згодом завербований енкаведе , або просто випадковий свідок на якомусь давньому відтинку твого життя ” .
Людська пам'ять нетривка й слабка , якщо вона не перекарбована в монумент , слово чи образ , очікувати від неї сталості не слід .
У “ Музеї ... ” забування ( “ вирадирування з пам'яти ” ) притаманне людям , але не місту , справою якого “ й є – пам'ятати : безцільно , безглуздо , безпотрібно й суцільно , кожним каменем , – так , як справою річки є текти , а трави – рости .
І коли містові одібрати пам'ять , коли вивезти з нього людей , що жили тут покоління за поколінням , а натомість вселити локаторів - « квартирантів » , місто хиріє й чахне , але допоки в нім лишаються стояти давні мури , пам'ять каменю , – воно не помре ” [ 202 ] .
У дослідженнях меморії така думка не знайде багато підтримки , оскільки ядром будь-якої пам'яті завжди є людина , і без смислів , котрі вона надає неживим предметам , згадування відбуватися не може .
Інша справа , що в художньому світі “ Музею ... ” минуле та сучасне співприсутні на одній хронологічній вісі , й перше повсякчас , ніби крізь шпарини , шугає в життя Дарини Гощинської та Адріяна Ватаманюка , набуваючи форми снів , телефонних дзвінків тощо .
Місто , що підібгалося й легко впало до ніг радянців – це Донецьк , бо не достало в ньому міцного культурного ландшафту , аби не бути захопленим .
Письменниця не наводить більше прикладів поселень , котрі мали схожу долю ( чи то б пак недолю ! ) , проте відмічає , що практика вичищення міст з і так скромним культурним екстер'єром була типовою для “ совєтів ” [ 227 ] .
Коли в часи СРСР від вибухів динаміту пилом долі розсипалися церкви , перед тим “ обезглавлені ” – себто зі знятими куполами , що з них потім обривали сухозлітне золото , – це не було видовищем , що вперше мало місце на цій землі .
Радянська влада нічого нового не вигадувала ( і про це часто говорить Забужко ! ) , вона копіювала політичні механізми боротьби з проминулих епох .
Руйнування пам'яток на захоплених територіях відоме ще від давнього Єгипту , а в давньому Римі цьому дали спеціальну назву : memoria damnata , “ проклинання пам'яті ” .
Зчищення нагадувань про ворожу до прийдешньої владу мало нівелювати тяглість традиції та позбавити згадувань про колишніх можновладців .
Трансгенераційна природа травм
Власне , час зупинитися на тому , чому питання травми є надзвичайно важливим і чому її непоборення продовжує віку колоніальним наративам ( як у випадку з шістдесятниками , що дотримувалися мовчанки або з Дніпром , позначеним міткою травми другого покоління містом , яке навіть у часи Незалежності є переємником країни рад ) .
Минуле століття , як ніяке інше багате на “ колективні анторопогенні катастрофи ” , спричинило низку психологічних травм і , як наслідок , “ призвело до емоційних і поведінкових спотворень у наступних поколінь , проблем ідентифікації та міжпоколіннєвих конфліктів , як у жертв , так і катів [ 14 лит , ямн] . Українці , усе ж , пережили не дві війни ( Першу та Другу світові ) , а три , бо на тлі всього ХХ століття їм доводилося стикатися й із зовнішнім ворогом , і з внутрішнім .
Засадничою для “ І знов я влізаю в танк ” є думка , що імпліцитна війна між українцями й росіянами була перманентною .
Агресор чудово ( на жаль ! ) оволодів технікою маніпуляції свідомістю , котра породжувала й донині родить ментальних перевертнів : українці , що все життя провели в рідній державі , можуть мати розмиту ідентичність і всією душею підтримувати ідею “ Русского мира ” .
Маневри російських спецслужб ( за Забужко , саме вони ведуть інформаційні війни в інтернеті , працюючи найманими “ тролями ” ) мали б менше впливу , подолай Україна хоча б частину постколоніальних травм , бо якщо “ суспільство протягом життя кількох поколінь зазнало масової травматизації ” , воно “ втрачає [або й втратило – К . Т . ] уявлення про здорове і адаптивне функціонування ” ; а “ повторно пережита травма та тривала травматизація робить психіку менш резистентною й призводить до сприйняття травматичного спотворення як психологічної норми ” представниками наступних генерацій [ 15лит] .
Підтвердження стійкості травм і їхньої трансгенераційної природи можна відшукати в буденщині : коли розпочалася деколонізація , люди літнього віку збиралося біля пам'ятників Леніну , не даючи їх знести ( цьому сприяла не тільки психотравма , а й ностальгія ) , проте були серед захисників “ радянського спадку як частини культури , котру не можна знищувати ” ( зараз не будемо торкатися того , яка взагалі естетична вартість тисяч однакових монументів Батька Партії з кашкетиком у руці ) і молоді люди , в яких не могла жевріти жива ( ! ) пам'ять про СРСР лише тому , що вони його не застали .
Такий феномен пояснюємо впливом комунікативної пам'яті , серед спогадів якої затіснилися й неусвідомлені травми .
Дослідники пишуть , що “ сучасне покоління , яке можливо , навіть і не замислюється про тоталітарний режим , внутрішньо увібрало і несе його наслідки ” [ матус15 ] .
У першому розділі книжки “ Проти Матриці ” Забужко говорить про інфікованість співвітчизників ментальним вірусом – “ застарілу рабську віру , ніби без “ номенклатури ” ми – ніхто : нічого не можемо й ні на що не здатні ” , таким чином обираємо не діяти , а чекати ; не вирішувати , а довіряти вибір можновладцям , не вимагаючи від них звіту , як і належить демократичному , а не феодальному суспільству [ 52 ] .
Через такий от вірус держава все ніяк не “ вибереться з догниваючого УРСРівського смітника ” , бо не здатна стати незалежною країна “ без незалежних громадян ” [ 52 ] .
У тексті “ З паризького щоденника ... ” авторка вже суперечить собі : так , українців названо впертими , незгодними “ визнавати “ право сильного ” за норму ” , що потенційно здатне бути “ в цій новій світовій війні тим моральним капіталом , ... котрий вирішить долю людства ” [ 406 ] .
Через таке непідтримання народом апріорної правоти людей при владі наша держава пережила аж три революції в межах одного покоління .
Отож , українці , за Забужко , є і бунтівниками , і носіями рабського вірусу упокорення водночас .
Зрештою , чи це не портрет будь-якої постколоніальної нації ?
Повертаючись до травм , згадаємо тезу авторки про те , що її покоління , на щастя , не потрафило зробити “ нічого такого , через що наші онуки могли б гризтись за своє українство латентною відразою до себе ... ” [ 52 ] .
Письменниця докладає особливих зусиль , коли прагне проговорити трансгенераційні травми , аби ті не проскочили в свідомість наступників .
Творити “ необхідний суспільний дискурс про історичну правду травмуючих подій ” [ 16 ] доводиться літератору , а не професійному історику .
Про шкідливість мовчання та чіпкість колоніальних наративів
До істориків Оксана Забужко має претензії у випадку з “ Музеєм Михаїла Булгакова ” на Андріївському узвозі .
Жоден із них , коли створили музей , не підняв протесту , не побажав утвердити історичну справедливість , вказавши на те , що “ дім Булгакова ” – це насправді дім по-звірячому вбитого чекістами українського інтелігента Василя Листовничого .
Есей “ Цей проклятий “ квартирный вопрос ” ” надає голосу Листовничому , котрого “ радянська влада знищила двічі ” : фізично й “ інформаційно ” , занапастивши його ймення [ 88 ] .
У “ Білій гвардії ” хазяїном дому є огидний Васіліса , об'єкт нелюбові тисяч прихильників роману .
Чи міг би хто , зважаючи на інформаційний вакуум ( дякуючи гебістам , вміли хлопці працювати ) , запідозрити , що праобраз Васіліси був зовсім іншим : “ величним красенем - вусанем , любимим й шанованим усім київським “ великим світом ” паном полковником з бельєтажу , ... у білому кітелі , з власним виїздом , з розкішною бібліотекою , де писав вечорами при лампі свої книжки , ... з королевистою аристократкою - дружиною , що грала йому Шуберта на роялі ” [ 91 - 92 ] . Булгаков , що не кажи , талант до красного письменства мав неабиякий : йому вдалося переконати декілька поколінь реципієнтів у тому , що події на початку ХХ століття відбувалися в Києві так , як він описав , хоча художня реальність тексту мало подібна до історичної дійсності ( невідповідність вигадки з художнього тексту і емпірики ми вважаємо базовим законом , бо література є явищем , що не має референції .