Воланд кивнув головою , і Маргарита , припавши до вуха Майстра , щось прошепотіла йому .
Чутно було , як він відповів їй .
– Ні , пізно .
Нічого більше в житті не хочу .
Окрім як бачити тебе .
Але тобі знов раджу – залиш мене .
Ти пропадеш зі мною .
– Ні , не залишу , – відповіла Маргарита і звернулась до Воланда .
– Прошу вас знову повернути нас у підвал у провулку на Арбаті , і щоб лампа загорілася , і щоб усе стало , як було .
Тут Майстер засміявся й , обійнявши кучеряву голову Маргарити , сказав : – Ох , не слухайте бідолашну жінку , Мессіре .
У цьому підвалі вже давно живе інша людина , і взагалі не буває так , щоб усе стало , як було .
– Він притулився щокою до голови своєї подруги , обійняв Маргариту і став бубоніти : Бідолашна , бідолашна ...
– Не буває , кажете ? – сказав Воланд .
– Воно то так .
Але ми спробуємо . – і він сказав : Азазелло !