— Вчора барометр піднімався , — сказала вона в задумі , — а сьогодні , кажуть , знову падає .
Стара розклала карти в три довгі ряди і похитала головою .
— Скучила ? — запитала вона , глянувши на дочку .
— Звісно !
— Отож бо я бачу .
Як не скучити ?
Вже п'ятий день його немає .
Бувало , в травні , найбільше два дні , ну три , а тепер — жарт чи що ? — п'ятий день !
Я йому не дружина і то скучила .
А вчора , як сказали мені , що барометр піднімається , я для нього , для Олексія Степановича - то , веліла курча зарізати і карасів почистити .
Любить він .
Покійний твій батько бачити риби не міг , а він любить .
Завжди з апетитом їсть .
— У мене за нього серце болить , — сказала дочка .
— Нам нудно , але ж йому , мамо , ще нудніше .
— Ще б !
Увесь день по судах , а вночі , як сич , один у порожній квартирі .