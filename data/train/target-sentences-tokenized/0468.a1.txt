Акценти !
Буде кілька дописів .
Твій акцент чи діалект одразу може розповісти про те , звідки ти , де ти ріс і який твій соціальний статус ( хоча вже зараз ці кордони затираються ) .
Лондон із правами столиці збирає людей із різних регіонів країни ( та і інших країн теж ) , тому розкажу про відомі усім акценти і про новоутвори теж .
Отже , стандартна тема : .
Received Pronunciation ( RP , літературна мова ) – стандартний акцент стандартної англійської .
RP англійська – це такий " пісний " акцент : коли його чуєш , ти не можеш зрозуміти звідки мовець , немає цікавих слів чи фонетичних викрутасів , як у будь-якому іншому " живому " акценті .
Сучасний RP викладають для тих , хто вчить англійську .
А самі " бритіші " можуть перескочити на RP , щоб їх зрозуміли люди , яким туго заходить рідний акцент мовця .
Ну і похизуватися знанням RP не завадить .
Queen English – ... , ні , це не особистий вид англійської мови королеви .
У королеви є свій власний акцент – RP , але дуже перекручений із роками ( 93 роки , це не жарти ) .
Скоріше за все , якесь згадування про королівську англійську можна почути від старшого покоління , яке попросить дитину говорити чітко і ясно ( I can't understand a bloody word you're saying , can't you speak the Queen's English ??!!!?)
.
Ще є BBC English та Oxford English , але , по суті , це різні назви RP .
Хоча назву " Оксфордська англійська " можуть уживати , якщо кажуть про графство Оксфордшир .
А BBC English – це теж назва для простої , зрозумілої та лаконічної англійської .
Posh English ( або Upper RP або просто U ) – " аристократичний " акцент , який можна почути у таких навчальних закладах , як Оксфорд чи Ітон .
Має свій лексикон , за яким відрізняється від мови робітничого класу ( історично акцент виокремили якраз для того , аби " покращити себе " , прийнявши культуру і манеру " кращих " ) .
Наприклад , до пош-англ належать досить прості слова Vegetables , die , rich замість Greens , pass on та wealthy із Non-U мови .
Це із есе 1954 року Ненсі Мітфорд , яке справедливо викликало " срач " про снобізм у тодішній Британії .
Уже під кінець 20 століття ідеї цієї суперечки перестали бути актуальними , тому що молодь стала запозичувати елементи робочого класу , проте більшість відмінностей є і до сьогодні .