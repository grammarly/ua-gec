Не океаном єдиним багата Шрі-Ланка .
Окрім красивезних пляжів із пальмами , теплого океану і чайних плантацій , тут є джунглі з водоспадами , гори і , власне , слоненята )
Побачити цю красу можна ближче до центру острова , тож туди ми і вирушили .
Вже о 6 ранку місцевий " party bus " віз нас до гір під гучні заспіви шріланкійських співаків із колонки ...
Зупинка # 1 – Ravana Falls .
Водоспад описаний у легендах про богів , королів і їхніх дружин , але не суть ))
Після спекотного прибережного клімату , 25-метровий водоспад серед скель і зелені здається джерелом життя ) )
Позитиву додають численні мавпенята , які безстрашно скачуть поряд по ліанах , граються між собою або вичікують , коли хтось із туристів пригостить їх кукурудзою , яку турботливо продають у прилавку поряд ) )
Ляпота )
Зупинка # 2 – Nine arch bridge .
Доїхавши до містечка Елла , ми пошурували дивитись на цю пам'ятку архітектури , адже це принада не тільки самої Елли , а й усієї Шрі-Ланки .
Міст побудований у 1921 році з гірських порід та цементу , без використання сталі .
Величезний , заввишки більше ніж 30 м , розташований на висоті 945 м над рівнем моря , тому другою його назвою є " Міст в небо " .
В поєднанні з красівєнними і величезними зеленими лісами він справді виглядає казково ) Зупинка # 3 - Little Adam's peak .
Дивлячись на назву , може виникнути питання , чому він little і чи є big peak ) )
Так , є .
Трушний Adam's peak розташований трошки північніше .
Він оповитий легендами про Адама і не тільки , а кожна релігія приписує собі причетність до цієї священної гори )
На нього піднятись теж можна , але це прогулянка не для кожного : сходження варто починати + / - о другій ночі , щоб встигнути до світанку добрести по 5000 сходинках до вершини .
Якось іншим разом ) )
Чи пов'язані ці гори між собою ?
Ніт .
Хтось просто вирішив назвати цю little Adam's peak для заманухи туристів і спрацювало )
Сходження не є чимось складним , якщо в тебе є водичка і хороший настрій , проте вид зачаровує !
Напроти видніється ще одна відома гора Ella rock , внизу кілометри лісів , холмів , серпантини доріг , поодинокі будиночки і незаймана природа .
Зустріти на цій горі захід сонця було ідеальним завершенням цього довжелезного й активного дня )