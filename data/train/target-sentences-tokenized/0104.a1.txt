Якщо Майдан - 2004 був для Москви неочікуваною реакцією українського суспільства на дії колишнього президента Кучми , то Майдану - 2014 московити очікували та певною мірою навіть спровокували як невід’ємну частину їхньої операції з повернення України під повний контроль РФ .
Задовго до того , як ми вирішили у 13-му році висловити своє невдоволення діями тодішніх Уряду та Президента , сценарії розвитку подій із масовими акціями росіяни вже розглядали як інструмент руйнування системи державного управління України .
Без такого руйнування навіть захоплення Криму , наприклад , було б неможливим .
І головним своїм завданням у таких сценаріях росіян було перетворити мирний протест на громадянську війну .
Повернімось трохи в часі для того , щоб обґрунтувати цю тезу .
До анексії московитами Автономної Республіки Крим у 14-му русня зробила кілька аналогічних спроб , кожна з яких зазнала невдачі .
Так , з 1992-го по 1995-й росіяни робили все можливе для того , щоб лишити собі не тільки весь флот , а й територію базування — весь Крим .
Ці " гойдалки " тривали до введення у Крим майже 60 тисяч бійців Національної гвардії та Прикордонних військ , після чого у червні 1994-го нарешті був підписаний договір про поділ ЧФ .
Але протягом тих подій наші єноти в Криму бетерами зіштовхували вантажівки з озброєними росіянами в кювети , морський спецназ , який одним із перших у повному складі склав присягу на вірність Україні , був готовий підривати російські кораблі на кримських рейдах , а бійці Національної гвардії ловили російських диверсантів з фугасами на території наших частин ППО .
Паралельно , СБУ провело одну з своїх найтриваліших та найуспішніших операцій із зачистки Криму від російської агентури , що тривала майже два роки .
Разом із рос . агентурою у Криму Служба Безпеки ліквідувала і більшість великих кримінальних угруповань , які використовували , зокрема , для силового забезпечення своїх акцій .
У 2003-му у відповідь на будівництво росіянами дамби , що мала з’єднати наш острів Тузла у Керченській протоці з Росією , Леонід Кучма створив на острові прикордонну заставу .
Протягом конфлікту навколо острова було кілька моментів , коли для прикриття прикордонників на вихідні позиції для нанесення ударів по визначених цілях виходили РСЗО “ Град ” .
Росіяни зупинили будівництво , коли до острова лишалось 102 метри .
У 2008-му за командою президента Ющенка всі наші військові частини у Криму привели у бойову готовність , 79-та окрема аеромобільна бригада заблокувала всі кримські злітно - посадкові смуги ( ЗПС ) , що могли прийняти важкі транспортні літаки , а 72-га окрема механізована після наземного маршу виставила блокпости по Південному берегу Криму .
Також за тривогою був піднятий та відправлений у Крим 3-ій полк спеціального призначення .
“ Cциклівий пасічник ” виявився дядьком зі сталевими яйцями та віддав усі необхідні накази .
В результаті спроба захопити будівлю ВР АРК могла закінчитись серйозною зарубою у центрі Сімферополя і мати фатальні наслідки для російських спецпризначенців .
З цих прикладів можна зробити впевнений висновок , що навіть ослаблені сектори безпеки та оборони України були здатні обламувати територіальні та політичні зазіхання московитів .
Я вважаю , що до захоплення Президента України та руйнування системи державного управління у лютому 2014-го року єдиною серйозною перемогою росіян стало підписання Ю . В . Тимошенко кабальної газової угоди , згідно з якою ми зобов’язувались платити за газ більше , ніж такі споживачі , як Чехія , Німеччина або Італія , до яких ще були тисячі кілометрів транзиту і яка давала росіянам можливість будь-якої миті за бажання зробити нерентабельною , тобто вбити , всю нашу важку та хімічну промисловість .
Профільні офіцери Служби безпеки України вважають , що ці , ніби окремі , акції були частиною системи так званих “ активних заходів ” , а по суті — гібридної війни проти України , яку Росія почала одразу після розвалу СРСР .
Зокрема про Крим , Євген Марчук , колишній голова Служби Безпеки України , а нині наш переговорник у Мінській контактній групі , кілька років тому писав : “ Кримські події почались , по суті , відразу ж після утворення ГКЧП , ще 1991-го року і тривали до 2014 ” .
Метою війни з самого початку було повернути всю Україну , тобто людські , промислові ресурси , а також території , під контроль РФ .
Мені як пересічному українцеві ця війна стала помітною десь у 2005-му році й тоді охоплювала два компоненти : інформаційний та економічний .
Саме тоді у риториці русні з’явились меседжі про “ Югавасток ” , “ ДНР ” та “ Україна — гасударство 404 ” .
Трохи пізніше почались " газові " війни , економічний тиск через блокування поставок української продукції на російський ринок , а також системне скуповування та знищення українських підприємств .
Останнє відбувалось із паралельним корумпуванням усіх гілок влади .
Гілки влади корумпувались легко , весело і з неабияким ентузіазмом .
Уже не пригадую точно , хто саме це сказав , але на межі 10-го року , здається , з’явилось твердження , що рівень корупції в Україні почав становити загрозу національній безпеці .
Зі збільшенням впливу Партії регіонів та пізніше обранням Януковича на посаду Президента з’явились такі явища як “ росіянин — Міністр Оборони України ” та “ росіянин — Голова СБУ ” .
Це дало можливість РФ розгорнутий третій компонент гібридної війни проти України — адміністративно - політичний .
Наслідками цього третього компонента стали : - масові призначення на ключові посади у силових відомствах підконтрольних московитам людей ; - заходи російських великих десантних кораблів безпосередньо у Миколаєві в рамках спільних навчань ; - роззброєння артбригад та спроби термінового продажу їхнього майна за кордон ; - блокування будь-якої діяльності силових органів ( передусім СБУ ) з протидії розвідувальній та підривній діяльності російських спецслужб ; - відданий у травні 13-го року наказ військкоматам нищити різні кольорові пакети , що зберігаються у секретних кімнатах ; Також посилився інформаційний компонент : почала набирати обертів чергова русифікація ( “ какая разніця на каком язикє гаваріть ” ) , таваріщ Табачник почав процес , який скромно назвали “ синхронізацією підручників ” , але який фактично був вливанням у наші підручники з історії її російської версії .
Майже одномоментно з’явилось безліч російських або проросійських культурних товариств та НГО .
Контроль інформаційного простору на Донбасі та у Криму з боку росіян став майже абсолютним , що призвело до формування лояльно налаштованого до Московії прошарку населення , передусім у Криму та на Донбасі .
Якщо чесно , я не думаю , що Янукович був російським шпигуном від самого початку на відміну від Зими або Якименка : лише за два з половиною місяці до початку Майдану , а саме 4 вересня 2013-го року , Янукович особисто у ВР через коліно ламає власну фракцію у Раді , пропонуючи скласти мандати всім , хто проти підписання асоціації з ЄС .
Як головний аргумент наводить , — сюрприз !
хоча який то насправді сюрприз ? — недотримання договорів росіянами .
Трохи більше , ніж за 2 тижні до початку Майдану , 5 листопада 2013-го року , Янукович підписує договір з компанією Chevron на добування сланцевого газу з Олеської газоносної площі , який майже 9 місяців блокувала партія “ Свобода ” .
Разом з аналогічним договором , підписаним з компанією Shell 25 січня 2013-го року , це відкривало шлях до зменшення нашої газової залежності від Росії .
Роблячи крок у бік , досі вважаю , що “ Свобода ” тоді блокувала підписання договору з Chevron в інтересах росіян .
Було це свідомо чи їх використовували " втемну " — сказати не можу , але кінцевим бенефіціаром того блокування однозначно була Москва .
Тож , скоріш за все , Віктор Федорович Янукович для росіян був просто корисним дурнем і його “ ввели у курс справ ” тільки у листопаді 13-го року зробивши пропозицію , від якої у нього тоді вже не було жодного шансу відмовитись .
Новий Майдан та розстріли людей у центрі Києва стали невідворотними десь між 7-м та 9-м листопада 2013-го року .
Зробивши пропозицію Януковичу , маючи в Україні своїх голову СБУ , Міністра внутрішніх справ та Міністра оборони ( всі зараз переховуються в Росії ) вкупі з використанням можливостей “ зомбоящика ” та соціальних мереж , русні не становило проблем спровокувати Майдан і довести градус протистояння до стрільби та евакуації Януковича з Межигір’я у Харків .
Цікаво , що Яник не виступив у Харкові на регіональному з’їзді .
Припускаю , що його не пустили на трибуну теж росіяни : Президент України , якого підтримала хай навіть частина політикуму — відносно незалежна фігура .
Росіянам же був потрібний повний контроль над Президентом України , щоб у потрібний момент не допустити активізації сектору оборони та попросити ввести російських “ миротворців ” .
Москві було байдуже на персоналії .
Москва руйнувала нашу систему управління силовим блоком .
У цю гіпотезу , до речі , ідеально вписуються обстріли кортежу Януковича як інструмент психологічного тиску , про які він розповідав уже з Ростова .
Зрештою , план спрацював , Янукович здався росіянам , українська армія лишилась без головнокомандувача .
У цей момент втрата Криму стала неминучою : швидко перекривши вузький кримський перешийок , заблокувавши флот , злітно - посадкові смуги та наші військові частини , московити унеможливили перекидання українських військ з материкової України до АРК , що дозволило їм без проблем отримати силовий контроль над адміністративними центрами Криму .
Повертаючись трохи назад , слід зазначити , що накопичення сил та засобів для захоплення Криму росіяни почали ще у листопаді 2013-го перекиданням великих десантних кораблів ( ВДК ) з Балтійського та Північного флотів у Середземне море .
Кожен ВДК може нести до 500 тонн техніки та 200 бійців .
Загалом російське середземноморське угруповання було посилено щонайменше п’ятьма ВДК , кожен з яких від лютого 2014-го брав участь у перекиданні техніки та особового складу окупантів у Крим .
Важливий факт : приблизно у цей же період , а саме 31-го грудня 2013-го року , тодішній МО України Лєбєдєв , який зараз переховується " на росії " , своїм наказом розформовував нашу найпотужнішу на той момент артбригаду — 11-ту гвардійську .
Приблизно у цей же/ той самий період часу у Криму росіяни почали накопичувати авіаційне паливо , щоб заправляти важкі військово - транспортні літаки , якими під час активної фази захоплення у Крим перекидались російська десантура з технікою .
Кульмінацією підготовки стало збільшення російського угруповання у Криму вдвічі за допомогою нехитрого прийому : приблизно 16-го лютого МО РФ повідомило фактично заднім числом МО України про ротацію своїх військовослужбовців у Криму .
При цьому нові підрозділи зайшли , але старі лишились на місці .
Використовуючи фактичний параліч ( в деяких випадках навіть і допомогу ) представників силових відомств України , московити завели на територію АРК агентурно - бойові групи , а у приміщеннях церков УПЦ МП розмістили зброю та боєприпаси .
Була активізована робота в інформаційному просторі .
Накопичивши таким чином сили та засоби , русня почала активну військову фазу : спецназ без шевронів зайшов у будівлю ВР АРК , бронетехніка та вантажівки з озброєними людьми виїхали з ангарів та почали встановлювати блокпости , блокувати військові частини та захоплювати злітно - посадкові смуги .
При цьому , коли в ніч з 26 на 27 лютого 14-го року по наших системах оповіщення МО пішли різні кольорові сигнали , підрозділи та служби , зокрема військкомати , не знали , що з цими сигналами робити , оскільки відповідні пакети були знищені 10 місяців тому .
Також повною мірою проявились результати російських адміністративних заходів : окремі співробітники МО , МВС та СБУ банально саботували роботу , “ зливали ” інформацію росіянам або переходили на бік ворога .
Я не знаю , скільки часу та ресурсів росіяни відводили на цю фазу , але операція із захоплення Криму завершилась успіхом і справедливо потрапить до всіх підручників з гібридної війни .
Але далі у росіян почались спочатку маленькі , але одразу неприємні , а піздніше і серйозні проблеми .
І перша з них — це збір конституційної більшості депутатів у ВР та голосування за усунення Януковича , а також за призначення Турчинова ТВО Президента України та Яценюка — Прем’єром .
Я щиро вважаю , що всі , хто тоді прийшов у виконавчу владу і хто за це голосував у Раді — достойні пам’ятників із словами подяки : вони почали відновлення системи державного управління , зокрема силовим блоком , зруйнованої московитами .
Зафіксувавши Крим , росіяни перейшли до наступного етапу — розкачки ситуації у восьми південно - східних областях .
Діяли просто : невеличкий спецпідрозділ заходив у місто , захоплював міськвідділ міліції , відкривав сховище зброї і роздавав місцевому криміналітету під керівництвом заздалегідь підготовленої агентури приблизно 400 автоматів та 10 кулеметів , створюючи осередки т . зв . “ ополчення ” .
І знову повною мірою проявились наслідки інформаційного та адміністративно - політичного компонентів гібридної війни : більшість особового складу міліції , внутрішніх військ та СБУ у Луганській та Донецькій областях або “ демонструвала нейтралітет ” , або відверто перейшла на бік ворога .
Особливо неприємною виявилась повна пасивність підрозділів Внутрішніх Військ* , чисельність та озброєння яких на той момент дозволяло легко взяти ситуацію під контроль .
Центральне керівництво СБУ також виявилось не на висоті : чинні на той момент офіцери ЦСО “ А ” впевнені , що захопленням міськвідділів міліції , масовому утворенню НЗФ та , як наслідок , початку повномасштабної війни можна було запобігти за наявності чіткого наказу на пошук та знищення розвідувально - диверсійних груп росіян .
І хоча частина “ альфачів ” також стала жертвою інформаційно - психологічних операцій ворога , загалом особовий склад Центру мав достатньо сил та засобів для знищення підрозділів ССО РФ , які діяли на нашій території .
На цьому тлі вигідно виділились прикордонники : відео боїв Луганського прикордонного загону тоді майже одразу облетіло інтернет .
Наскільки мені відомо , підрозділів сухопутних військ на території цих двох областей станом на початок війни не було , крім бази зберігання бронетехніки у Бахмуті та підрозділу ППО під Донецьком , куди одразу перекинули як підсилення групи СпН МО .
Наостанок скажу , що формати російських операцій у Криму та на Донбасі відрізнялись досить суттєво .
Якщо на території Криму " русня " без вагань застосувала армію , то на Донбасі вони з усіх сил та з самого початку намагались лишитись у межах американських методичок з Unconventional Warfare .
Скоріш за все , це пояснюють різними умовами , у яких почалися операції : повноцінну громадянську війну в Україні росіянам спровокувати не вдалось , ми дуже швидко оговтувались від завданого удару .
І поки перші батальйони майданівців проходили вишкіл на базах новоствореної Національної гвардії , Армія вже була на Сході , демонструючи якщо ще не силу , то щонайменше готовність воювати .
Микола Стрєбков , 2019 . P . S . ( примітка із зірочкою )
Вже після публікації статті мені вказали на важливу помилку : не всі підрозділи ВВ були повністю бездіяльними .
Зокрема 16 квітня 2014 року близько 200 озброєних осіб під час мітингу , на якому мітингувальники вимагали видати їм зброю та приєднатись до ДНР , спробували штурмом взяти частину 3057 ВВ у Маріуполі .
Бійці штурм відбили .