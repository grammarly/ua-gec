Як почати складати інвестиційний портфель ?
Розпочинаючи нову справу , іноді не знаєш , як до неї підступитися .
Пропоную розібратись , як скласти “ особистий портфель з акцій ” .
Інвестиційний портфель ( у фінансовій галузі ) — це сукупність інвестицій , що належать інвестиційній компанії , хедж - фонду , фінансовій установі або фізичній особі .
Простими словами , портфель чи портфоліо — це перелік активів , що відповідають певним критеріям .
Крок 1 : Визначення критеріїв
Є тисячі міжнародних компаній , які ведуть свою діяльність у всьому світі .
Інвестувати в кожну з них — нереально .
Критерії — це фільтри , які допомагають звузити коло для інвестицій .
Наприклад , вони можуть бути поділені за секторами : технологічний , фармацевтичний , індустріальний , фінансовий тощо .
Або відфільтровані за капіталізацією — не менше ніж 1 мільярд .
Свій перший особистий портфель з акцій можна скласти за таким базовим критерієм : компанії , товарами та послугами яких я користуюсь щодня . З часом , коли отримуєш більше знань та досвіду , критерії змінюються , разом із критеріями оновлюється і структура портфелю ( ре-баланс ) .
Крок 2 : Research Прогулявся квартирою , подивився товарами яких міжнародних компаній я користуюся : Image for post Фото товарів , якими часто користуюсь Далі йде перелік усього , що на фото — можна прогортати до sum-up .
Спальня : карти MasterCard та VISA , камера Canon , футболки GAP Ванна : порошок Henkel , паста GlaxoSmithKline , гель Procter & Gamble Коридор : пара кросівок від Reebok , Skechers та Nike Кухня : в холодильнику Coca-Cola , чай Unilever , какао від Nestle Вітальня : телевізор Sony , телефон Samsung , Kindle від Amazon , ноутбук Apple ( який складається з відеокарти AMD та процесор Intel ) Відкрив ноутбук та телефон , щоб подивитися , сервісами яких міжнародних компаній я користуюся : Браузер : більшість екосистеми та пошта від Google ( Alphabet ) Новини : Facebook , Telegram Робота : GitHub ( належить Microsoft ) , а документація в JIRA ( Atlassian ) Відеодзвінки : Skype та Messanger ( знову Microsoft та Facebook ) Інвестиції : Interactive Brokers .
sum-up:
Чесно кажучи , такій кількості брендів був здивований .
Розраховував на 10 – 15 , у результаті — понад 25 .
І це не зачіпаючи транспорт чи літаки , подорожі , офісне обладнання , дитячі товари .
На планеті мільярди людей .
У світі вирує глобалізація .
Є зручні та корисні продукти , якими користуються щодня .
Компанії , котрі виготовляють такі продукти , збирають вершки у вигляді прибутків .
Діляться вершками з державою , яка збирає податки , та акціонерами .
Крок 3 : Складання портфелю Список компаній потрібно десь зберігати .
Замість повної назви на біржах використовують тікери .
Тікер — це абревіатура ( зазвичай , до 4 прописних букв ) , яку використовують для ідентифікації акцій публічної компанії , яка розміщена на фондовому ринку .
Один із найзручніших сайтів для збереження списку тікерів — це finviz .
Функція створення портфоліо буде доступна після реєстрації .
Image for postImage for post Приклад створення портфоліо на сайті finviz
У пошуку можна писати часткову чи повну назву .
У результатах з’явиться тікер .
Переношу тікер у відповідне поле , кількість shares вказую 1 .
Для отримання ціни достатньо натиснути “ Get Today’s Price ” .
UPD : у чаті круто зауважили , що , ставлячи в колонку Shares одиниці , дані у таблиці будуть викривлені .
Вартість акцій різна , а інвестувати у кожну компанію рекомендують однакову суму .
Тому для кожної компанії кількість акцій буде різною , залежно від загальної суми інвестицій — це position sizing ( приклад у таблиці нижче ) .
На цьому сайті доступні не всі компанії , оскільки він орієнтований більше на американський ринок цінних паперів .
Image for post Image for post Приклад створеного портфоліо на сайті finviz із хибною кількістю акцій на компанію ✅ Done .
Прогулявшись квартирою , знайшов товари понад 25 компаній , 19 із них доступні на finviz .
Після ретельного ознайомлення з кожною їхню кількість можна зменшити до 15 .
Придбати акції всіх цих компаній можна за допомогою Interactive Brokers .
Чому користуюсь послугами саме цього брокера , я писав у статті : “ Як інвестувати гроші за кордон , живучи в Україні ?
Мій досвід ” .
Крок 4 : Постійне вдосконалення ( Continuous improvement ) Image for post Перший місяць після того , як відкрив для себе finviz — додав усе , що бачив .
Навіть мав правило — щотижня мінімум 7 нових тікерів , по одному на день .
З точки зору інвестицій воно не допомогло , проте розширило мій кругозір .
Якось натрапив на щорічну підбірку рекомендацій від Bloomberg , яка ведеться з 2016 року .
Вирішив скопіювати всі ці рекомендації собі : - The Year Ahead 2016 : 50 Companies to Watch — Bloomberg - 50 Companies to Watch in 2017 — Bloomberg - 50 Company Stocks to Watch in 2018 — Bloomberg - 50 Company Stocks to Watch in 2019 — Bloomberg - 50 Company Stocks to Watch in 2020 — Bloomberg Експериментуй у пошуках себе Мушу сказати , що таке полювання за тікерами погано вплинуло на мою ефективність як інвестора .
В інфошумі такої кількості компаній сильно розпорошується увага .
Ліпше відмовитись від полювання на все нові чи екзотичні компанії , та сконцентрувати свою увагу на чомусь одному .
Обрати декілька фундаментально сильних , дуже потужних , ліквідних та перспективних компаній і стежити за ними щодня .
Вивчити їх так добре , щоб відчувати динаміку .
А ось приклад портфоліо , яке складав за схожим зі статті принципом , проте додав ще й великі та стабільні бізнес - моделі , у яких я впевнений .
Image for post Приклад портфоліо з правильною кількістю акцій на компанію Хоч і складав його у кінці 2019 року , за кілька місяців до обвалу ринку 2020 , портфоліо показує прибутковість .
Це найбільша прибутковість , якщо порівняти з іншими портфоліо , в яких у середньому + 8 % .
Це портфоліо якнайкраще демонструє вплив диверсифікації на зменшення ризиків при інвестиціях у цінні папери .
Одне з найкращих відео , що пояснює цей принцип записав Рей Даліо :
Ray Dalio breaks down his “ Holy Grail ” for Investopedia Магія полягає в тому , щоб робити лише прості речі .
Проста річ — це знайти 15 - 20 гарних , некорельованих активів .
Отже , Ви суттєво покращите співвідношення прибутку до ризику .
P . S : прогнозована прибутковість лишиться на тому самому рівні , тоді як ризик втрати грошей зменшиться .
NOTE : просто скласти портфель з активів — цього замало .
Треба розуміти напрямок ринку , щоб визначити гарний момент для інвестицій .
💪 TODO : Скласти список компаній , товарами чи послугами яких користуюсь щодня .
Створити портфоліо на сайті finviz із тікерів цих компаній .
За бажанням поділіться своїм портфоліо у Telegram - чаті ( кнопка “ Discuss ” ) , де ми спілкуємося на тему інвестицій .