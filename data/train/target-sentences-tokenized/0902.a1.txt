Однією з основних ідей футуризму постає синтетичний твір , тобто той , який покликаний передавати зовсім різні відчуття , викликати у читача цілком нові емоції , синтез – це геть інша , нова реальність у n-вимірному просторі ( скільки галузей знань і мистецтв поєднаєте , стільки й буде у вашому творі вимірів ) , які ви можете сприймати усіма рецепторами : слухом , зором , нюхом ...
Та все ж чому такою революційною постає синтетичність ?
По-перше , варто згадати політично - історичний контекст .
Український футуризм виник і ширився у першій половині XX століття , тобто саме тоді коли було засновано СРСР , відомий факт , що союз – це та петля , яка зв’язує все можливе критичне мислення й не дає йому вирватись , якщо до цього не докладати особливих зусиль .
Тут поширеним є однобічний розвиток , вузькоспеціалізованість , яка заангажовує людину в одне єдине русло .
Тобто будь-який навіть мінімальний крок , додаткове поле зацікавленості , ще одна спеціальність у дипломі стає тим виходом із зони комфорту , який змушував думати ( чого так не бажала бачити серед народу верхівка влади , мислячі люди – не ті , хто їм потрібен ) .
І власне однією з новацій футуристів , які були тими , що чудово руйнували кордони заангажованості , став синтез мистецтв , тобто поєднання різних видів мистецтва в одному творі , письменники створювали гнучку поезію , художники – мальовничі поеми , у синтезі ми бачимо саме цю різнобічність , мультикультурність .
Важливим є те , що футуристи створили якісно нове художнє явище , яке не зводиться до суми складових її компонентів .
Власне приклади цього синтезу можна наводити досить очевидні : екранізований роман Леоніда Скрипника “ Інтелігент ” , який був теоретиком і практиком у фотографії , кінематографії , керував кінолабораторією Одеської кінофабрики , й увесь цей багаж знань дуже яскраво прочитується у вказаному оповіданні .
Крім цього , прикладом може стати не такий уже очевидний варіант – синтезія знавця морської справи й справи літературної Гео Шкурупія у новелі “ Тисяча пройдисвітів ” : використання термінів Норд-Ост , румби , шквал , шкіпер , абордаж , корма , боти , тіло письменник прирівнює до корабля , і , звичайно , садили моряка могли лише у трюм .
Врешті - решт , цікавим є те , що футуризм як напрям , спрямований у майбутнє , тут дуже вдало вцілів , адже саме зараз ми спостерігаємо те , як мистецтво , що синтезує , і наука цілком заполонили і замінили односторонність у цих галузях , й справді , те , що зародилось майже сотню років тому , чудово працює у сучасному світі .