Кіт підняв погляд до неба і шумно видохнув, проте нічого не сказав, вочевидь, пам'ятаючи накручене на балу вухо.

– Знаючи те, – заговорив Воланд, усміхнувшись, – що можливість отримання вами хабару від цієї дурепи Фріди зовсім, звісно, виключена – бо це було би несумісно з вашою королівською гордістю,  – я вжу не знаю, що робити. Залишається, хіба що, одне – познаходити ганчірки і затулити ними всі щілини моєї спальні!

– Ви про що говорите, мессире? – здивувалась Маргарита, послухавши ці дійсно незрозумілі слова.

– Повністю з вами згоден, мессире, – вступив у розмову кіт, – саме гарнчірками, – і в розлюченості кіт стукнув лапою по столі.

– Я про милосердя говорю, – пояснив свої слова Воланд, не перестаючи дивитись вогняним погладом на Маргариту. – Іноді зовсім несподівано й хитро воно проникає в найвузькіші щілини. Ось я й говорю про ганчірки.

