Це була нова історія. Думаю, одна з найкращих!
Саме такі історії надихають мене на ці тексти. Залишаю їх тут, аби завжди була можливість поринути в ті моменти, згадати і посміхнутися.
Місяць був настільки насичений, що я не встигала усвідомлювати, що відбувається. Але знала точно - 3 числа кілька поїздів відвезуть мене в казку, на яку я так довго чекала. На вокзалі я знов побачу найкращих людей і познайомлюсь з новими, теж надзвичайно крутими. І моя інтуїція мене не підвела. Це більше правило, ніж виняток.
Ось тут, в Квасах, почалася ця історія.
По-моєму, початок - це найцікавіше, адже ти ще не знаєш, що саме чекає тебе попереду. Яку природа запланувала погоду? Змокнеш ти під дощем чи згорить твій носик на сонечку? А може буде і те, і те?
Одне відомо напевне - там буде краса і надзвичайна наповненість!




