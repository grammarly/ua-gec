Все своє життя я живу в будинку, і мені важко уявити, як можна постійно жити у квартирі. Я живу у великому місті в районі, який колись був селом, але 50 років тому став частиною міста, тому тут поєднання міського і сільського життя. Я звик, що можна посидіти на подвір'ї біля дому, насолодитися спокоєм і тишиною.  Щоправда в приватному будинку не часто можна таке собі дозволити. Біля будинку завжди є багато роботи: то газон покосити і полити, кущі постригти, клумби прополоти, то дах підлатати, то водостоки почистити. Будь-яка проблема, що виникає в будинку чи на прилеглій території лягає на плечі власника. Але мене це не лякає, та навіть увійшло у звичку, і якщо немає якихось проблем, я постійно покращую свій будинок та подвір'я. Ти сам відповідаєш за свою територію і вирішуєш що і як зробити чи поремонтувати. Для багатьох людей, що живуть в квартирах, це проблема, так як вони звикли, що за всі проблеми вирішує ЖЕК чи інша організація обслуговуюча організація. З одної сторони це перевага, але недоліком є те що часто ці проблеми виконуються не зовсім вчасно і зовсім хорошої якості. Деякі проблеми можуть не вирішуватися роками, ці проблеми накопичуються і середовище стає некомфортне для життя. Люди скаржаться, але майже ніхто не хоче проявляти ініціативу і витратити свої кошти та час. В новобудовах ситуація краща там новіша та сучасніша інфраструктура, яку легше підтримувати і мешканці об'єднуються в спеціальну організацію ОСББ, яка обслуговує будинок і мешканці мають вплив на її діяльність.


