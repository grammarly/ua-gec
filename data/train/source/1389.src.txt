У номері стояв задушливий запах гвоздики, креозоту, йоду, карболки та інших смердючих речовин, що їх Софія Савівна вживала проти свого зубного болю.

- Добре, - продовжував рахувати Попов. - До 236 додати 14 крб. 81 коп., в сумі до цього місяця залишається 250 крб. 81 коп. Тепер, якщо я в березні сплачу 5 крб., то, значить, залишиться 240 крб. 81 коп. Добре. Тепер, рахуючи за 1 місяць вперед 7% річних і j% комісійних…

- А-ах! - застогнала дружина. - Допоможи ж мені, Леве Івановичу! Помира-аю!

- Що ж я, матінко, зроблю? Я не лікар… j% комісійних, 1 /5% куртажу[52], на каботаж 1 крб. 22 коп., за транзит 74 коп. …

- Бездушний! - заплакала Софія Савівна, висовуючи свою опухлу фізію з-під ширми. - Ти ніколи мені не співчував, мучителю! Слухай, коли я тобі кажу! Невіглас!

