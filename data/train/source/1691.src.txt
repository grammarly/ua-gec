"Палиш ти - смакують інші"
⠀
 Довго думала над заголовком, але якщо ти вже ТУТ, моя мета зацікавити тебе впродовж 5 наступних речень.
 Отже, перше запитання: яка асоціація спадає тобі на думку при уявленні цифри 5?
Так, в нас 5 пальців на руці.
5 на нозі.
5 копійок (які вже не приймають на касі). 5 власних найзаповітніших  мрій.
І так, я обіцяла зацікавити тебе п'ятьма наступними реченнями.
⠀
 А тепер розглянемо, яка асоціація з цим числом у мене, як у волонтера:
 "Нещодавно я мала щастя  прибирати на одному з місцевих пляжів. І вирішила присвятити 1.5 години збиранню НЕДОПАЛКІВ. За ці 1.5 години я назбирала 10 стаканчиків по 0.5 л, заповнених ними до країв.
⠀
 Маємо: 0.5л × 10 = 5 л (елементарна математика)
5 л можна уявити собі схематично у вигляді пластикової пляшки для води.
АЛЕ. Там не буде вода. Там будуть... НЕДОПАЛКИ. Смачного.
⠀
 Якщо підрахувати це не в об'ємі, то отримаємо наступне:
10 таких стаканчиків ~ 1000 спалених цигарок.
1000 цигарок відповідно = 500 людей, які палили на цьому місці. (Якщо рахувати  в середньому по 2 цигарки на людину)
⠀
 І це лише 1.5 ГОДИНИ.
Уявляєте, що буде якщо прочесати всю набережну того пляжу? Всі пляжі міста? Країни? Світу? А якщо не лише пляжі?
⠀
 Люди, що палять по 2 пачки цигарок на тиждень, в середньому витрачають на це... 1.5 ГОДИНИ.
 Іронічно, правда? 1.5 години палять вони = 1.5 години смакують інші.
 І я НЕ ПРО СМАК пасивного куріння. Не про особистісну шкоду для організму. І навіть не про огидний запах  в місцях громадського доступу.
⠀
 Я про СМАК людської безвідповідальності. Лишати сміття за собою там, де йому не місце. Заривати недопалки в пісок, лишати в лісі, на дитячих майданчиках. Там, де його будуть збирати такі ж ЛЮДИ, як ми всі.
 Порівняйте користь цих різних 1.5 годин нашого життя. Нашого ВИБОРУ.
 Наша земля впитує той весь бруд і намагається дихати крізь нашарування сміття.
⠀
 Тепер я поставлю вам лише ОДНЕ запитання: Чи хотіли б ви, щоб нога вашої дитини ступала на таку землю? І, навіть якщо ви палите, ПАМ'ЯТАЙТЕ що ваші 1.5 години буде смакувати хтось або щось інше. Людина, Тварина, Земля."


