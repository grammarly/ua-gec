Як почати складати інвестиційний портфель?
Розпочинаючи нову справу, іноді не знаєш як до неї підступитися.
Пропоную розібратись, як скласти “особистий портфель з акцій”.
Інвестиційний портфель (у фінансовій галузі) — це сукупність інвестицій, що належать інвестиційній компанії, хедж-фонду, фінансовій установі або фізичній особі.
Простими словами, портфель чи портфоліо — це перелік активів, що відповідають певним критеріям.
Крок 1: Визначення критеріїв
Є тисячі міжнародних компаній, що ведуть свою діяльність у всьому світі.
Інвестувати в кожну з них — нереально.
Критерії — це фільтри, що допомагають звузити коло для інвестицій.
Наприклад, вони можуть бути поділені по секторам: технологічний, фармацевтичний, індустріальний, фінансовий, інший.
Або відфільтровані за капіталізацією — не менша 1 мільярда.
Свій перший особистий портфель з акцій, можна скласти за таким базовим критерієм:
Компанії, товарами та послугами яких я користуюсь щодня
З часом, коли отримуєш більше знань та досвіду, критерії змінюються, разом з критеріями оновлюється і структура портфелю (ре-баланс).
Крок 2: Research
Прогулявся квартирою, подивився товарами яких міжнародних компаній я користуюся:
Image for post
Фото товарів якими часто користуюсь
Далі йде перелік усього, що на фото — можна прогортати до sum-up.
Спальня: карти MasterCard та VISA, камера Canon, футболки GAP
Ванна: порошок Henkel, паста GlaxoSmithKline, гель Procter & Gamble
Коридор: пару кросівок від Reebok, Skechers та Nike
Кухня: в холодильнику Coca-Cola, чай Unilever, какао від Nestle
Вітальня: телевізор Sony, телефон Samsung, Kindle від Amazon, ноутбук Apple (який складається з відеокарти AMD та процесор Intel)
Відкрив ноутбук та телефон, щоб подивився сервісами яких міжнародних компаній я користуюся:
Браузер: більшість екосистеми та пошта від Google (Alphabet)
Новини: Facebook, Telegram
Робота: GitHub (належить Microsoft), а документація в JIRA (Atlassian)
Відеодзвінки: Skype та Messanger (знову Microsoft та Facebook)
Інвестиції: Interactive Brokers.
sum-up:
Чесно кажучи, такій кількості брендів був здивований.
Розраховував на 10–15 в результаті понад 25.
І це не зачіпаючи транспорт чи літаки, подорожі, офісне обладнання, дитячі товари.
На планеті мільярди людей.
У світі вирує глобалізація.
Є зручні та корисні продукти, якими користуються щодня.
Компанії, котрі виготовляють такі продукти, збирають вершки у вигляді прибутків.
Діляться вершками з державою, яка збирає податки, та акціонерами.
Крок 3: Складання портфелю
Список компаній потрібно десь зберігати.
Замість повної назви, на біржах використовують тікери.
Тікер — це абревіатура (як правило, до 4 прописних букв), що використовується для ідентифікації акцій публічної компанії, яка розміщена на фондовому ринку.
Один з найзручніших сайтів для збереження списку тікерів — це finviz.
Функція створення портфоліо, буде доступна після реєстрації.
Image for postImage for post
Приклад створення портфоліо на сайті finviz
В пошуку можна писати часткову чи повну назву.
У результатах, з’явиться тікер.
Переношу тікер у відповідне поле, кількість shares вказую 1.
Для отримання ціни, достатньо натиснути “Get Today’s Price”.
UPD: у чаті круто підмітили, що ставлячи в колонку Shares одиниці, у таблиці будуть викривлені дані.
Вартість акцій різна, а інвестувати у кожну компанію рекомендують однакову суму.
Тому для кожної компанії, кількість акцій буде різною, в залежності від загальної суми інвестицій — це position sizing (приклад у таблиці нижче).
На цьому сайті доступні не всі компанії, оскільки він орієнтований більше на американський ринок цінних паперів.
Image for post
Image for post
Приклад створеного портфоліо на сайті finviz з хибною кількістю акцій на компанію
✅ Done.
Прогулявшись квартирою, знайшов товари понад 25 компаній, 19 з них доступні на finviz.
Після ретельного ознайомлення з кожною, їх кількість можна скоротити до 15.
Придбати акції усіх цих компаній можна за допомогою Interactive Brokers.
Чому користуюсь послугами саме цього брокера, писав у статті: “Як інвестувати гроші за кордон, живучи в Україні?
Мій досвід”.
Крок 4: Постійне вдосконалення (Continuous improvement)
Image for post
Перший місяць після того, як відкрив для себе finviz — додав все, що бачив.
Навіть мав правило — щотижня мінімум 7 нових тікерів, по 1 на день.
З точки зору інвестицій воно не допомогло, проте розширило мій кругозір.
Якось, натрапив на щорічну підбірку рекомендацій від Bloomberg, яка ведеться з 2016 року.
Вирішив скопіювати усі ці рекомендації собі:
- The Year Ahead 2016: 50 Companies to Watch — Bloomberg
- 50 Companies to Watch in 2017 — Bloomberg
- 50 Company Stocks to Watch in 2018 — Bloomberg
- 50 Company Stocks to Watch in 2019 — Bloomberg
- 50 Company Stocks to Watch in 2020 — Bloomberg
Експериментуй в пошуках себе
Мушу сказати, що таке полювання за тікерами погано вплинуло на мою ефективність як інвестора.
В інфо-шумі такої кількості компаній сильно розсіюється увага.
Ліпше відмовитись від полювання на все нові чи екзотичні компанії, та сконцентрувати свою увагу на чомусь одному.
Обрати декілька фундаментально сильних, дуже потужних, ліквідних та перспективних компаній і слідкувати за ними щодня.
Вивчити їх так добре, щоб відчувати динаміку.
А ось приклад портфоліо, що складав за схожим зі статті принципом, проте додав ще й великі та стабільні бізнес моделі, у яких я впевнений.
Image for post
Приклад портфоліо з правильною кількістю акцій на компанію
Хоч і складав його у кінці 2019 року, за декілька місяців до обвалу ринку 2020, портфоліо показує прибутковість.
Це найбільша прибутковість порівнюючи з іншими портфоліо, у яких в середньому +8%.
Це портфоліо якнайкраще демонструє вплив диверсифікації на зменшення ризиків при інвестиціях в цінні папери.
Одне з кращих відео, що пояснює цей принцип записав Рей Даліо:
Ray Dalio breaks down his “Holy Grail” for Investopedia
Магія полягає в тому, щоб робити лише прості речі.
Проста річ — це знайти 15-20 гарних, некорельованих активів.
Таким чином, Ви у рази покращите співвідношення прибутку до ризику.
P.S: прогнозована прибутковість лишиться на тому ж рівні, в той час як ризик втрати грошей зменшиться.
NOTE: просто скласти портфель з активів — цього замало.
Треба розуміти напрямок ринку, щоб визначити гарний момент для інвестицій.
💪 TODO:
Скласти список компаній, товарами чи послугами яких користуюсь щодня.
Створити портфоліо на сайті finviz з тікерів цих компаній.
За бажанням, поділіться своїм портфоліо у Telegram чаті (кнопка “Discuss”), де ми спілкуємося на тему інвестицій.