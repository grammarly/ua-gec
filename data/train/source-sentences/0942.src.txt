А в нас тут знову рубрика “Grammarly Spotlight” - цього разу знайомимо вас з Денисом, який працює Product Manager у команді вебредактора Grammarly.
Можна сказати, що у продакт-менеджмент я потрапив випадково.
Останній рік старшої школи я провів у США за програмою обміну Flex і, повернувшись додому, зрозумів, що хочу навчатися в університеті в Америці.
Почав посилено готуватися і паралельно вступив на 1 курс університету в Києві.
Забігаючи наперед, скажу, що три спроби вступу до американського вишу закінчилися відмовами.
Десь після другої з них я отримав пропозицію роботи в одеському стартапі, який  набирала команду Customer Support.
Досвід роботи на той момент був не головним, були потрібні люди, які знають англійську на високому рівні і можуть вільно спілкуватися з клієнтами.
Вже через 3-4 місяця у компанії я зрозумів, що, можливо, цей крок був на краще.
Звісно, відмови з університетів засмучували, але водночас, я почав отримувати цінний професійний досвід і швидко вчитися новому в умовах роботи з реальним продуктом.
Через деякий час я перейшов зі служби підтримки у команду продажів, і там займався клієнтськими інтерв’ю перед запуском нового продукту.
Моє завдання полягало у тому, щоб слухати людей, чути їх та розуміти, які проблеми їм потрібно вирішити, та як у цьому може допомогти наш сервіс.
А згодом - із продажів я перейшов у команду продукту, у якому пропрацював майже 4 роки.