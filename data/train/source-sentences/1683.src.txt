Потім, необережно граючись олівцем чи ланцюжком, він скаже, що дійсно іноді підвищує голос на консиліумах та перебиває колег, і його не бентежить присутність незнайомих людей; правдою є і те, що одного разу на консиліумі, він у присутності лікарів та близьких, запитав у хворого: "Що за придурок назначив вам опіум?".
Лиш деякі консиліуми відбуваються без інциденту...
Але чому?
Дуже просто.
На консиліумах, його, Шелестова, завжди вражає у його товаришах низький рівень знань.
У місті є тридцять два лікарі,  і більшість з них знає менше ніж будь-який студент першого курсу.
За прикладами ходити далеко не потрібно.
Звісно,  nomina sunt odiosa [135], але на засіданнях всі люди свої і до того ж щоб не здаватися багатослівним можна назвати імена.
Наприклад, всім відомо, що дуже поважний товариш фон Брон проколов зондом стравохід чиновниці Сережкиній.
В цей же час фон Брон підстрибне, сплесне у долоні і закричить: