Доброго дня, дядю!
Чула, ви хочете цього року знову їхати на відпочинок до Турції?
Мама мені сказала, що ви ніяк не можете обрати між Анталією та Бодрумом.
Хочете мою чесну пораду?
Краще б ви не їхали туди взагалі.
Я знаю, карантин потроху знімають, ви вже знову працюєте з офісу і гарно себе почуваєте, але така поїздка все одно принесе багато ризиків.
Літак, контролі, готелі з купою туристів -- воно вам треба?..
Може, з вами нічого поганого й не станеться, якщо ви (тьху-тьху) заразитеся коронавірусом, але що як ви привезете його назад да заразите бабусю з дідусем?
Я цього дуже не хочу, і впевнена, ви теж.
Знаю, вам хочеться десь відпочити, і вашим дітям теж.
Може, якщо вже їхати, то кудись по Україні?
У вас є машина, і не доведеться ділити простір з купою пасажирів на рейсі.
Що ви думаєте про Карпати?
Я якось була у Славському, вони влітку дуже дешево здають будиночки для відпочинку, які зимою знімають лижники.
Там дуже красиві гори, і повітря чисте.
Навіть можна проїхатись канатною дорогою -- я думаю, Аріні та Михайлику сподобалося б.
То що ви про це думаєте?
Будь ласка, побережіть себе і своє здоров'я.
З повагою, ваша племінниця.