Входячи у вагон метро, співробітник Секретної Служби Безпеки України вже в тисячний, напевно, за сьогодні раз непомітно поправив кобуру з невидимим на екранах металошукачів керамічним пістолетом, щоб той не сильно стовбурчився під курткою.
Новий пістолет системи КероГлок - машинка потужна, надійна, але занадто вже об'ємна, а тому і не завжди зручна.
У його лівій руці була сумка із спец. апаратурою, що реагує на запах майже всіх видів вибухівки, нові штамми коронавірусу, а також на деякі наркотики.
Швидко оглянувши пасажирів, агент почав протискуватися до іншого виходу вагона, розв'язно вигукуючи:
-- Купу-у-у-у-ємо лейкопластири, всього по п’ять гривень!
Лінзи Френеля і файліки для паспортів, по десять гривень!
Ліхтарики на магніті, з акумулятором, по двадцять п'ять!