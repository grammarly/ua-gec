Шановний голово, шановні делегати, делегація Китайської Народної Республіки вважає участь у цій сесії надзвичайно почесною.
Ми зібралися тут сьогодні для розв’язання проблеми наркотрафіку.
Цей страшний процес тримає в своєму задушливому кулаці не одне людське життя.
За останніми даними підраховано, що в цілому 246 мільйонів людей, або 1 з 20 людей у віці від 15 до 64 років, став частиною незаконного обороту наркотиків.
Безсумнівним є те, що дана проблема є руйнівною для всього світу.
Тому нашим першочерговим завданням повинне бути успішне розв’язання проблеми, що передбачає покращення прикордонного контролю країн-реципієнтів і, безсумнівно, покращення економічної ситуації країн-виробників.
Наша республіка розділяє почуття схвильованих країн як свої власні.
Ми весь час стикаємося з незаконним потраплянням різноманітних видів наркотиків на власній території.
Так, Золотий трикутник, регіон між М'янмою, Таїландом і Лаосом, був провідним світовим виробником опіуму з 1960-х до 1980-х років.
Але завдяки китайським інвестиціям у країнах проводяться програми заміщення сільськогосподарських культур на потрібні для певної країни, придатні до її кліматичних умов і просто такі, що можуть бути вирощені законно.
Найчастіше для боротьби з вирощуванням опіатів застовуються державні зусилля з контролю та ліквідації.
Таким чином, незаконні посіви знищуються, а селян залишають напризволяще.
Вони покидають свої домівки для пошуку земель, де контроль є не настільки суворим, або гинуть від злиднів.
Тому ми переконані, що саме стратегія заміщення с/г культур, залучення інвестицій у програми з поширення сільськогосподарських знань та розвиток інфраструктури (доріг з твердим покриттям, матеріально-технічних засобів) зможуть ефективно зменшити виробництво незаконних наркотиків.
Окрім того, КНР хотіла б підкреслити, що спільноті варто брати до уваги фактори, що заважають наркоманам іти до відповідних лікувальних установ.
Як атеїстична країна нам важко описати все обурення, яке викликає небажання народів лікуватися через релігійні забобони.
Новітні технології
КНР щиро сподівається, що дії поважних представників країн сьогодні приведуть до ефективного рішення, що забезпечуватиме виконання кожного положення прийнятих нами документів.
Серед інших дій, наша республіка готова надавати свої ресурси для будь-якої діяльності щодо покращення статусу-кво, продовжувати власні зусилля в регіоні Південно-Східної Азії та поширювати стратегії на більшу кількість країн.
Наша республіка закликає до розуміння важливості консолідації зусиль та посилення співробітництва для забезпечення ефективного врегулювання проблеми наркотрафіку, успішного втілення стратегії, визначеної даним засіданням, та утворення економічної системи, що дозволятиме народам світу жити по совісті та згідно з моральними принципами.