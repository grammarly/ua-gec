Опис курсів лекцій
Вступ у великі дані.
Сучасне вибухове зростання соціальних медіа та комп’ютеризація всіх аспектів економіки продукують величезні обсяги неструктурованих даних: веб-журналів з історією поведінки на сайтах, аудіо та відео записів, фотографій, блогів, постів, твітів та багато інших.
Разом з цим розвиток технологій дозволяє зберігати, накопичувати та опрацьовувати всі ці дані.
Даний курс знайомить з декількома ключовими технологіями, які дозволяють ефективно аналізувати, зберігати та представляти великі дані.
Основна увага буде приділена середовищу R, на основі якого будуть продемонстровані головні принципи здійснення аналізу великих даних.
Компетентності, які студенти отримають після успішного завершення курсу
Маніпуляції даними.
Спеціаліст з даних має вміти працювати з терабайтами даних.
Сучасна аналітика включає пошук взаємозв’язків між різнорідними неструктурованими множинами даних, тому досвід та знання відповідного інструментарію абсолютно необхідне.
Аналітичне моделювання.
Аналітичне моделювання – це процес формалізації шляхів вилучення знань з даних.
Використання різноманітних сучасних алгоритмів до масивів даних потребує значних ресурсів, часу – і тому вимагає сплаву досвіду та інтуїції.
Шаблони програмування
Даний курс призначений для ознайомлення з ідеями та методами шаблонів програмування мовою Java.
Шаблони (або паттерни) це типові розв’язки проблем, що часто зустрічаються у програмуванні.
Кожен з шаблонів представляє собою певну ідею, яка застосовується до організації архітектури програми, що, як показує досвід, значно поліпшує якість коду.
Даний курс розрахований на студентів, які знайомі з мовою Java та пройшли курс об’єктно - орієнтованого програмування.
Компетентності, які студенти отримають після успішного завершення курсу
Мова шаблонів моделювання.
Шаблони утворюють мета-мову моделювання, яка використовується для швидкої комунікації між розробниками та кращого розуміння архітектури системи.
Практичне застосування.
Практичне використання вже реалізованих шаблонів спрощує кодування та покращує якість коду.
Як правило, програмна архітектура, яка була побудована з використанням шаблонів більш стійка до змін та краще модифікується і повторно використовується.
Сучасні застосування теорії ігор у комп’ютерних системах та мережах
Сучасні комп'ютерні мережі пов’язані практично з усіма областями людської діяльності та об'єднують понад два мільярди користувачів у найбільшу в історії людства комунікаційну структуру.
На сьогодні спостерігається стійкий розвиток мереж у напрямку зростання розподіленості, інтелектуалізації і складності.
Забезпечення стабільної роботи цих систем неможливе без адекватних математичних моделей їх роботи.
Даний курс охоплює підходи до аналітичного моделювання складних процесів у комп'ютерних системах та мережах.
Розглядаються моделювання та проблеми ігрового керування у наступних постановках:
взаємодія різнотипних користувачів у TCP мережах;
питання захисту від атак на відмову;
планування та розподіл ресурсів у багатопроцесорних середовищах.
Компетентності, які студенти отримають після успішного завершення курсу
Ігрове моделювання.
Формалізація ігрових моделей, розуміння основних типів ігор та концепцій їх розв’язання.
Застосування інструментів аналізу.
Застосування концепцій рівноваги, мінімаксу, оптимальності за Парето до розв’язання реальних ігор з області комп’ютерних наук.
Вміння застосовувати високопродуктивні засоби для аналізу великих ігор зі значною кількістю гравців.