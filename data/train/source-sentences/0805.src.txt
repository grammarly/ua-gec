Трагічна історія гуцула "Як Юра Шикманюк брів Черемош” Івана Франка вражає майстерністю подання теми переходу із одного світу в інший, із реального цілком містичний або фантастичний.
Отож, у творі можна виділити дві смислові частини.
Історія того, як Юра Шикманюк став годованцем шинкаря Мошка і як цей визискувач обманув гуцула, загарбав його маєток,  це, власне, становить передісторію, викладену в формі спогадів, підготовка до того кульмінаційного моменту, який становить перехід Юри через Черемош, аби зарубати Мошка.
Перехід цей надзвичайно ускладнений змаганням двох демонів - Чорного й Білого (символів Добра і Зла) -, що намагаються вплинути на Юру.
Тут зображений один і з перших, та й, мабуть, найбільш ключових поворотних моментів.
Та загалом в оповіданні їх чимало.
Чим далі розвивається сюжет, тим помітніше стає, що обидві сторони у творі стають спільниками, логічними продовженнями одне одного.
Наприклад, смерть Мошка виступає не злом, а добром: “Коли він згасне зараз, то й міра зла та зопсуття, причиненого ним усьому околу, буде менша”.
Крім цього, ми спостерігаємо раптове духовне переродження Мошка, що залишає його живим й не дає Юрі здійснити права на помсту.
Дане вчення про двох ангелів показує нам, що людина завжди самостійно обирає собі шлях у цьому житті, Господь дає нам вибір способу буття, людина ніколи не є пасивною іграшкою в руках, а навпаки самостійно починає власну гру.