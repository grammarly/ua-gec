У пошуках екологічного методу поховання та зміни ставлення до нього
На сьогоднішній день традиційне похованняце висока ціна, хімічна обробка тіла, труна та цвинтар.
Цей процес відбувається з десятками мільйонів людей щороку.
Проте, все популярнішими стають альтернативи традиційному похованню.
Адже якщо продовжувати використовувати землю в такий спосіб, негативні екологічні результати не змусять себе чекати.
Що ж таки варто робити з тілом померлих, щоб запобігти жахливих наслідків?
І як навести людей на шлях екологічних поховань?
Перш за все, земля, використана для збереження тіл, які не тільки довго розкладаються, але і отруюють грунтові води, це обмежений ресурс.
Враховуючи те, що Земля перенаселена, і ситуація тільки погіршується, важливо раціонально підходити до питання померлих.
Сьогодні люди намагаються суттєво покращити традиційний спосіб поховання, відмовляючись від хімікатів та вибираючи труну, яка швидко розкладається.
Дехто пішов на крок далі.
Нью-Йоркська винахідниця [1], наприклад, придумала екологічну труну, яка за допомогою грибкових спор утилізує рештки тіла протягом року.
В землі завдяки цьому не залишається токсинів, лише поживні речовини [2].
Другим по популярності способом піти з цього світу є кремація, проте її нелегко назвати екологічною.
Звісно, вона заощаджує землю і робить це доволі ефективно, адже урну родича можна поставити у себе вдома, або ж розвіяти порох у важливих для померлого місцях.
Крім цього, порох можна використати безліччю способів.
Деякі з найпоширеніших це вирощування дерева, створення вінілової пластинки, картини, діаманту, або ж коралового рифу.
Проте, зважаючи на те, що під час кремації виділяються парникові гази, а також невелика кількість шкідливого меркурію [3], з’явилась екологічніша альтернатива.
Розчиняти тіло [1] за допомогою ресомації виходить краще для довкілля, адже використовується менше ресурсів та виділяється менше газів.
Після процесу залишається лише наповнена поживними речовинами рідина, а також порошок, який можна використати так, як і залишки кремації.
Кожен з цих нетрадиційних способів передбачає психологічну готовність до такого закінчення життя, яка ще не присутня у всіх, особливо у релігійних спільнотах.
Одним з найважливіших кроків до екологічного поховання є вирішення питання цвинтарів або ж будь-яких місць, створених для померлих.
У багатьох країнах присутня культура збереження залишків померлих.
Людям необхідно, щоб залишалась можливість певного зв’язку з тими, хто їх покинув.
Могила може містити тіло, урну, а можливо і нічого, крім таблички, проте багато хто потребує цей символ людини, що покинула цей світ до того, як покинули його люди, які її люблять та шанують.
Окрім того, такі релігії, як християнство, закликають шанувати тіло, адже воно є невід’ємною частиною особистості, яка померла, і багато хто намагається уповільнити процес возз'єднання цього тіла з природою.
Хоча важко назвати спосіб, який поєднає екологічні переживання та психологічний спокій, я бачу декілька, які мають потенціал спробувати.
Поховання тіла натуральним шляхом у лісах, щоб воно стало поживою для дерев, звучить шанобливим до почуттів і водночас прекрасним поєднанням природи та людини.
Повністю забрати у людини можливість мати “місце” на Землі після смерті може служити певного роду шляхом до забуття предків, як згадано Тоні Саадом [3].
Варто залишати це відчуття присутності пам’яті про людину, адже є ризик того, що воно зникне і живі будуть відчувати лише самотність, або ж забудуть про відповідальність перед цим світом та тими, хто по ньому ходив.
Люди приходять і відходять, тому при використанні натурального поховання так зване “місце” звільниться від тіла через пару років, а від значення для людей навколо тоді, коли спільнота буде готова відпустити цю людину навіки.
Проте, варто натвердо позбутись від негативних емоцій пов’язаних із місцями померлих людей.
Такі емоції саме приносять цвинтарі, і уникнути їх впливу вийшло багатьом країнам, тому я вірю, що цей процес може розпочатись і у нас.
Смерть повинна бути згадана у розмовах як щось природнє, а залишки мертвих повинні сприйматись як частина природи, якою вони стають в відповідний момент.
Загалом, це усе має входити в світосприйняття людини ще у дитячому віці, проте для цього дорослі нашої країни повинні також це засвоїти.
Така делікатна тема, як прощання з померлими, надзвичайно важлива на шляху до збереження планети.
Вона також є важливою для збереження психологічного здоров’я людини, тому правильне рішення та правильні підходи до його втілення є критичними.
На щастя, у світі вже зробили багато кроків на шляху до успіху, і я вірю, що наша країна та особисто моя спільнота стануть частиною тих, хто покидає цей світ красиво, екологічно та залишає в пам’яті людей та Землі тільки найкращі спогади.