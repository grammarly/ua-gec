Два роки тому пощастило потрапити в Німеччину, від столиці і впритул до кордону з Польщею ми вивчали досвід роботи з індустріальними будівлями, територіями та артефактами, яких після падіння Берлінської стіни у східній Німеччині виявилося дуже багато.
На днях згадала цю поїздку, бо прилетіла інформація про відкриття столовки-кафе на заводі Кірова в Ляйпцигу, яку запроектував бразильський архітектор Оскар Німеєр.
В кут заводської будівлі вже тоді вмонтували футуристичну сферу.
Нам розповіли, що власнику дуже хотілося, щоб ця столовка була задизайнена «останнім легендарним архітектором».
Як затятому комуністу, йому сподобалася ця ідея.
Німеєру на той час було 104 роки, і це останній його проект, який завершили уже після його смерті.
Про Німеєра ширилися кумедні чутки про зв’язок з прибульцями, бо ж неможливо так довго жити і бути таким продуктивним.