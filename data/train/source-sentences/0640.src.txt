Надихнувшись одноіменною рубрикою від Developers.
Org.
Ua ми вирішили зібрати найкращі поради наших знайомих та друзів (здебільшого львівських) щодо їх роботи, натхнення та лайфхаків.
Кожен новий учасник відповідає на коротенький список підготовлених питань + може додати щось від себе.
Сьогодні ми поспілкувались з Леонідом - активним учасником нашого Телеграм-чату та досвідченим інженером.
1.
Розкажи пару речень про свій досвід.
Починав одразу з позиції AQC у e-commerce домені, тим не менш, частину часу доводилось приділяти manual активностям.
Дуже швидко перебрався на медичний проект у GlobalLogic на позицію Python Test Engineer, де працюю і сьогодні.
Завдяки тому, що проект доволі успішний і великий, мав змогу змінювати підпроекти і отримувати різноманітний, хоч і доволі специфічний, досвід.
Це вже була “pure” automation позиція, де мануальним обов’язкам приділялося не більше 5% часу.
Згодом вже була своя невелика тімка, а зараз займаюсь розробкою тест-фреймворка у якості SDET.
2.
Співбесіда, яка тобі найбільше запам’яталось?
Розповім про декілька.
На одній з перших співбесід у дуже великій компанії рекрутер вирішила, що буде доречно або смішно кривляти слова кандидата.
No comments.
На іншій за 5 хвилин до співбесіди з замовником мені повідомили, що “домалювали” досвід і технології з усіма наслідками.
А от з позитивного досвіду, то це те, що досі є компанії, в яких питають про алгоритми, структури даних та навіть цікавляться освітою (одного разу половина співбесіди була по профільним предметам з університету, оскільки інтерв'юер закінчив саме мою кафедру, було досить цікаво).
3.
З яких ресурсів ти черпаєш корисну інформацію?
Udemy зазвичай якщо є необхідність швидко освоїти нову технологію або є мотивація.
Статті на DOU та habr.
Дуже люблю відвідувати різні конференції та мітапи присвячені Python та автоматизації.
Також телеграм-канали такі як QA Club Lviv чи Lviv Python Community.
4.
Найголовніший урок, винесений за твою кар’єру.
По-перше, бути ініціативним та амбіційним.
По-друге, чим важчі умови - тим більше тебе це “прокачує”.
Але не завжди, наприклад, це вартує того, щоб йти на роботу з поганим настроєм.
5.
Яку пораду ти б собі дав, оглядаючись назад?
Прокрастинація до добра не доведе :
D Також не боятись висловлювати свою думку та використовувати наявні знання з суміжних областей.
6.
Топ-3 навички, необхідні для сучасного тестувальника.
Вільне володіння англійською.
Вміння відстоювати свою позицію.
Не зупинятися на поверхневому аналізі проблеми чи інформації загалом, а знаходити суть чи причину.