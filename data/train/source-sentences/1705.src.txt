Що для мене означає здоровий спосіб життя
Для того, щоб у людини був гарний настрій, щоб вона завжди була сповненена енергії і сил, потрібно вести здоровий спосіб життя.
Для мене це означає правильно харчуватися, бути фізично активною та дотримуватися режиму дня.
Я споживаю багато овочів, свіжих фруктів, м'ясо, рибу, яйця, п'ю більше води, але не їм багато солодощів, ходжу на прогулянки з друзями та батьками, намагаюся вчасно лягати спати та проводити менше часу з гаджетами.
Ось так я веду здоровий спосіб  життя.
В чому полягає гідність людини
Усі люди різні, і щоб жити в злагоді та у цивілізованому суспільстві, люди повинні дотримуватися моральних цінностей та намагатися бути гідними людьми.
Але що таке гідність?
Бути гідним, як на мене, це - поважати іншу думку відмінну від твоєї, тому що усі люди мають рівне право на висловлювання.
Якщо ти не згоден з чиєюсь думкою, то не слід виказувати це криком та зневагою, а краще спокійно та виважено навести свої аргументи та роздуми з цього приводу.
Також я вважаю, що гідність людини полягає у тому, щоб бути етичним.
Наприклад, коли твій друг ділиться з тобою таємницею чи чимось особистим, то якщо ти розкажеш цю інформацію іншим без його дозволу, це буде негідно з твого боку.
На мою думку, гідна людина не маніпулює інформацією, не приховує чи прикрашає правду заради своєї вигоди.
Наприклад, якщо ти розлив сік на одяг, то говорити, що це зробив молодший братик чи кіт, то такий вчинок буде негідним.
Отже, можна зробити висновок, що бути гідною людиною - це поважати інших людей і вчиняти правильно, навіть тоді, коли ніхто не дивиться.
Чому без праці життя людини втрачає сенс
Кожній людині для життя потрібні певні ресурси.
Найпростіші з них – це їжа, одяг, житло.
Усе це ми маємо завдяки праці багатьох людей, які багато трудилися, прикладали зусилля, використовували свої знання та таланти.
Розум та праця вчених приводили до нових відкриттів та винаходів, якими тепер користується все людство.
Важливо, щоб людина займалася тією працею, яка їй подобається, до чого в неї є природний хист та покликання.
Така праця принесе людині не лише винагороду матеріальну, а робитиме цей світ кращим.
Нажаль, сучасна ситуація в нашій країні така, що далеко не завжди сумлінно працююча людина може заробити собі на гідне життя.
Тому люди часто змушені обирати між працею, яка до душі та тією, яка вважається престижною та добре оплачуваною.
І тоді праця стає для людини тягарем, повинністю.
Мабуть, саме через це стільки людей у світі не полюбляють працювати.
Якщо людина не хоче чи не любить працювати, а лише привласнює плоди чужої праці, то її життя втрачає сенс, вона проживає його марно.
Адже вона позбавлює себе особливого задоволення - побачити плоди своєї праці, до якої доклала багато зусиль, уміння, творчого натхнення.
Людина смертна, але творіння її рук, розуму залишаються.
Саме з того, що залишає людина в процесі своєї праці, визначає її значимість і сенс життя.
Моральні цінності людини
Для кожної людини поняття “цінності” різне.
Для когось це - дороге авто, дорогий одяг, відпочинок на заморському курорті чи остання модель смартфона, а для когось - це чесність, порядність, почуття вдячності, справедливість, повага, рівність, відповідальність.
Сучасний світ - складний світ.
Щодня ми чуємо тривожні новини по телебаченню та соціальних медіа, людство стає жорстоким та байдужим.
Нікому не важливий твій внутрішній світ, всім головне, щоб ти дорого одягався, гарно жартував і був “у тренді”.
Людство збідніло, навіть якщо не дивитись на матеріальні блага деяких людей.
На відміну від “технічних” навичок чи знань, які можна швидко засвоїти (таких як водити автівку, писати, рахувати, працювати за станком), зміна моральних цінностей може бути дуже повільним і непростим процесом.
Тому дуже важливо з самого дитинства прищеплювати дитині справжні моральні цінності (любов до ближнього, співчуття, доброзичливість та інше).
Це може забрати багато часу і сил у батьків, проте, в результаті вони зможуть виховати гідну, порядну людину зі справжніми моральними цінностями.
Моральні зобов'язання людини щодо природного світу
Усе, що нас оточує, створено з природних ресурсів.
В часи, коли для підтримання економіки є важливими високі продажі товарів, маркетинг та реклама підштовхують людей до частіших покупок.
Часто люди зовсім необдумано купують та викидають багато речей, і такі дії призводять до виснаження та забруднення нашої планети.
Ми ще можемо насолодитися гарними краєвидами природи та дихати свіжим повітрям, але якщо не змінимо егоїстичних темпів споживання ресурсів Землі, то наступні покоління будуть позбавлені цієї можливості.
Здається, “А що я можу зробити?
Я ж ще дитина.”
Але долучитися може кожен, дотримуючись елементарних правил життя, наприклад, допомагати сортувати сміття, не ламати древа та кущі, не купувати зайвого, вимикати світло в пустих кімнатах, та багато чого іншого.
А які корисні поради по захисту довкілля є у вас?
Буду рада почути.
Комунікабельний
Цілеспрямований
Дотепний
Організований
Допитливий
Згуртований
Обов'язковий
Підтримуючий
Загадковий
Любязний
Привітний
Добрий
Балакучий
Стриманий
Великодушний
Завзятий
Впевнений
Дружелюбний
Мрійливий
Талановитий
Чуйний
Тендітний
Турботливий
Милосердний
Сильний
Сором'язливий
Кумедний
Дратівливий
Наполегливий
Відповідальний
Ознаки дружніх компаній:
приймають тебе таким, яким ти є;
не мають жорстких правил;
не забороняють тобі спілкуватися поза групою;
з радістю беруть у своє коло нових друзів;
їхні члени поважають і підтримують одне одного.
Ознаки недружніх компаній:
у стосунках мало теплоти;
недостатньо підтримують одне одного;
панує дух конкуренції;
беруть у своє коло за суворими критеріями (одяг, гаджети тощо).
Ознаки небезпечних компаній:
мають ватажка і жорсткі правила;
вимагають повної відданості;
забороняють контакти поза групою;
за непокору можуть вчинити жорстоку розправу;
з «чужими» поводяться агресивно і зверхньо;
вступають у міжгрупові конфлікти «стінка на стінку»;
поширене вживання тютюну, алкоголю, наркотиків.
Роль емоцій в житті людини
Емоції - це особлива форма відображення стану людини як щодо її внутрішнього так і зовнішнього світу.
Емоції пов'язані із задоволенням або незадоволенням людини.
Приклади емоцій: передчуття радості, коли людина йде на зустріч з друзям, або очікування неприємних переживань, коли учень не встиг як слід підготуватися до уроку.
Життя людини без емоцій неможливе.
Втрата емоцій — це втрата специфічних для людини рис.
Нормальне життя повинно бути емоційно насиченим з переважанням позитивних емоції.
Бурхливі негативні емоції призводять до розвитку психічних і соматичних хвороб людини.
Тому необхідно попереджувати їх розвиток.
Це досягається за допомогою волі — свідомого керування емоціями.
Ми можемо стримувати свої емоції, "не давати волі відчуттям".
Уміння володіти собою в різних ситуаціях набувається в процесі виховання, самовиховання та є ознакою високої культури людини.
Як навчитися культури почуттів
Людина, яка не вміє керувати своїми емоціями, є емоційно незрілою.
На жаль, сьогодні ми часто бачимо таку картину: на вулиці, в магазині люди виливають один на одного океан емоцій і почуттів, що накопичилися за день.
Але доросла розвинена особистість повинна знати, як навчитися керувати своїми емоціями, і застосовувати це знання на практиці, тобто повинна розвинути свій емоційний інтелект.
Емоційно інтелігентні особистості приймають правильні рішення і менше помиляються, оскільки керуються своїм мисленням, яке не затьмарене негативними емоціями.
Як керувати своїми емоціями у повсякденному житті.
В першу чергу, ми повинні розуміти різницю між «я відчуваю» і «я думаю».
У кожній конкретній ситуації потрібно чітко розуміти, яка конкретна емоція охоплює тебе, визнати її, інтерпретувати причину, а потім відразу ж подумати, наскільки вона доречна в даній ситуації.
Наступний крок - це самоконтроль, що допоможе правильно їх використовувати, координувати їх роботу для досягнення позитивного результату.
Якщо самоконтроль допомагає уникати недоречного використання негативних емоцій, то самомотивація вчить використовувати позитивні емоції в правильному напрямку.
Щоб мотивувати себе, відокремте негативне від позитивного всередині себе.
Все, що дарує позитивний настрій, можна використовувати для натхнення на ті чи інші звершення.
Візуалізуйте картину бажаного майбутнього.
Ідіть до своєї мрії за допомогою свого ж позитивного настрою.
В даному випадку ваші емоції будуть працювати на вас.
Самопізнання, самоконтроль і самомотивація в тандемі – це ключ до успіху!
Таким чином, якщо людина стане емоційно розумніша, то це дозволить їй навчитися не показувати свій настрій іншим людям, не робити свій внутрішній світ таким прозорим, відкривати тільки ту частину своїх думок, яка допустима в конкретній ситуації.
Це сприятиме емоційному та психічному здоров’ю, до завоювання лідерських позицій, до підвищення коефіцієнта мудрості, до успішної реалізації поставлених завдань.