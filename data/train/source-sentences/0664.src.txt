Україна - країна контрастів.
Країна постколоніальна, оскільки були довгий час колоніальною складовою декількох імперії і зазнавали утисків за етнічною ознакою, але при цьому й країна постімперська, оскільки українці брали активну участь у розбудові цих імперій.
Взяти хоча б Феофана Прокоповича - автора теорії модернізації Російської імперії (теорія "регулярної держави"), без нього Московія так би і залишилась Московією, а не перетворилась в ту Росію, яку ми знаємо зараз.
Країна миролюбива, бо ж віддала свою ядерну зброю і певною частиною громадян озвучуються заклики "зупинити стріляти і миритись", але при цьому й країна войовнича, бо воювати вміли завжди, взяти хоча б геніальні з військової точки зору походи Сірка на турків і татар, та маємо бажання знайти якусь переможну битву і масштабно її відсвядкувати.
Український поет та інтелектуал Олег Ольжич в своїй роботі "Дух руїни" писав: «Вся історія України — це боротьба двох сил: конструктивної, що скупчує українську потугу, і руїнної, що розпорошує її у взаємному самопожиранні та несе розбиття розклад.
" Що, в свою чергу, підтверджує тезу про контрастність України.
Тому не дивним є те, що сьогодні гасло Хвильового "Геть від Москви!" спокійно уживається з бажанням "сильної владної руки", яка швидко наведе лад в країні навіть якщо для цього потрібно буде вийти за межі конституційних повноважень.
Не дивно й те, що українці знов "поляризувалися" й до хрипу готові один одному доводити чому треба підтримати кандидата X або кандидата Y, при цьому відкидають можливість зміни власних переконань.
ТОМУ❗️
Дуже хочеться щоб українці познайомились з ідеєю французького філософа Ернеста Ренана щодо визначення нації, який казав: "Нація створюється на основі двох компонентів: володінні багатою спадщиною спогадів та бажанні жити разом.
Поділяти в минулому спільну славу і спільний жаль, здійснювати в майбутньому ту ж саму програму, разом страждати, насолоджуватись, сподіватись - ось що краще за спільні митниці й кордони".
Ми вже програли, допустивши ситуацію, коли в другому турі виборів необхідно обирати "найменше з двох зол", коли більшість виборців голосують не ЗА програму/світогляд/цінності, а ПРОТИ тої чи іншої особи.
Але іншого набору співвітчизників у нас нема, тому іншого варіанту  як "разом страждати і насолоджуватись та бажати жити разом" в нас теж нема, яким би не був наш наступний президент.
Самотужки країну теж не зробиш успішною, але "зробити" самотужки можна себе.
А коли кожний підготує себе як сильну особистість, тоді можна й країною зайнятись.
На завершення хочеться навести цитату Ренана: "Свобода мислення є невід'ємним правом кожного".
Тож користуйтесь цим правом якомога більше.
Даний текст призначений виключно для українців за вибором.