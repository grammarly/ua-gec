16 березня виповниться 7 років з моменту загальнокримського референдуму.
Нелегітимного, сфальсифікованого псевдореферендуму про статус Криму.
А я все ще пам'ятаю той пломбір за 5.50.
Довгу дорогу до моря в 700 метрів і звук — ненависних скрипучих нарукавників.
Смак моря, який потрапив в трубку, бо занурилась заглибоко.
Смак персиків після купання.
Двоповерховий будинок, в який приїзжали із року в рік.
Конячку, на якій каталась в горах разом з батьками.
Вона була вагітна, а мені казали бити її, щоб йшла швидше.
Пам'ятаю чоловіка, життя якого забрали хвилі.
Плач його дружини.
Страх води.
Пам'ятаю лавандові поля, свій перший прочитаний роман і сонце.
Багато сонця.
Згорілі плечі і занурені в пісок пальці.