АНОТАЦІЯ Актуальність теми .
У контексті прагнення міжнародного співтовариства ефективно боротись з глобальним потеплінням , важливим питанням стає дотримання балансу вуглецю в біосфері .
Україна , як одна з учасниць - підписантів Паризької угоди ( 2016 ) , має проводити національну інвентаризацію депонованого вуглецю , у тому числі в лісових насадженнях .
Без проведення оцінювання бюджету вуглецю не можна визначити досягнення рівня чисто нульових викидів парникових газів .
Лісові екосистеми ефективно депонують вуглець в своїй біомасі – як у живій частині ( фітомаса ) , так і мертвій ( мортмаса ) .
Важливу роль в лісовому фонді України мають дубові насадження .
Оцінювання депонованого вуглецю в дубових насадженнях дозволить удосконалити систему інвентаризації поглинутого вуглецю з атмосфери та накопиченого його в лісовій біомасі .
Мета і завдання дослідження .
Метою наукової роботи є оцінювання депонованого вуглецю у компонентах біомаси дубових насаджень України та аналіз структури органічного вуглецю в компонентах фітомаси та мортмаси .
Завданнями даного дослідження є : 1 ) аналіз літературних джерел та баз дослідної інформації у сфері оцінювання фітомаси і мортмаси дібров та обсягів депонованого у них вуглецю ; 2 ) відбір оптимальної методики польових досліджень мортмаси на тимчасових пробних площах ; 3 ) аналіз структури вуглецю , депонованого у фітомасі дібров України та оцінювання обсягів депонованого у ній вуглецю ; 4 ) проведення польових досліджень на тимчасових пробних площах і визначення структури мортмаси у дубових насадженнях ; 5 ) загальний аналіз органічного вуглецю , депонованого у біомасі дібров України , його структури за компонентами фітомаси та мортмаси .