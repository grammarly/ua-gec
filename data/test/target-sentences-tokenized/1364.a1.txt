Будь-яка активність , яку можна об'ярликувати цифрою , перетворюється на нездорову гонитву стати " номером один " заради того , .. щоб довести , що я вартий існування .
" Який сенс починати грати в шахи , якщо я раніше не займався ними " , " навіщо записуватися на бокс , якщо я там буду найслабшим невдахою ? " .
Робіння помилок є невід'ємною частиною навчання , але , водночас , помилки є проявом слабкості , яку нікому не можна показувати , бо " ніхто не любить невдах " .
Немає сенсу починати щось робити , якщо я не стану " топ 0 . 00008 % населення " у цій сфері .
Інакше це даремна трата часу .
Вічна гонитва провокує хронічну лінь .
Через дефіцит здорової мотивації ? : " саморозвиток , щоб когось вразити " .
" Мої дії керовані чистою пристрастю та запалом " — кожного ранку я афірмую своє альтер - его перед дзеркалом .
" Я сформую свіжу композицію зі своїх імпровізацій на піаніно , я візьму участь у хакатоні , я зроблю вебінар з темної матерії , я ... "
— Я нічого не зробив з перерахованого вище за ці 4 місяці .
Новий ранок .
У реальності відчай — це єдине , що мною може керувати .
Якщо я зможу щось довести собі , то я зможу тимчасово припинити себе ненавидіти .
А потім знову нічого не робити .
Це самозахисна реакція мого організму ?
Кожна нова проблема передбачає , що я з нею зможу впоратися .
Ні , не зможу : мушу .
Якщо невдача , то весь світогляд руйнується .
Якщо програєш сильному , то це робить тебе слабким .
У тобі зник конструктивний елемент суперництва : тепер ти підданий самоненависті , з якої є два виходи .
1 ) перестати цим займатися ;
2 ) живитися самоненавистю для роботи над собою , щоб стати ( або не стати ) " кращим " .
Ти знаєш , що це " мінімум " .
Ти переконаний , що це базова річ .
" Якщо хтось впорався , то впораюсь і я " .
Коли ти не зустрічаєш цей " абсолютний мінімум " , то починаєш клеймувати себе " біосміттям " , " аутсайдером " , " пародією " .
Тому що у тебе немає права помилятися .
Тому що помилка " багато " вартуватиме , коли переконав себе , що незначна поразка рівносильна втраченому соціальному статусу та повазі .