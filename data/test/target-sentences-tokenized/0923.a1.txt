Левій відскочив від столу , дико озираючись , і вигукнув : – Хто це зробив ?
– Не будь ревнивим , – шкірячись відповів Пилат і потер руки , – я боюся , що у нього були шанувальники й окрім тебе .
– Хто це зробив ? – пошепки повторив Левій .
Пилат відповів йому : – Це зробив я .
Левій відкрив рота , ошаліло подивився на прокуратора , а той сказав : – Цього , звичайно , малувато , але все ж це зробив я .
І додав : – Ну , а тепер візьмеш що-небудь ?
Левій подумав , почав пом'якшуватися і , врешті - решт , відповів : – Накажи дати мені шматочок чистого пергаменту .
Минула година .
Левія не було в палаці .
Тепер тишу світанку порушував лише тихий шум кроків вартових у саду .
Місяць швидко вицвітав , на іншому краю неба було видно білувату плямку ранкової зірки .
Ліхтарі давно згасли .
На ложі лежав прокуратор .
Підклавши руку під щоку , він спав і дихав беззвучно .
Поряд із ним спав Банга .