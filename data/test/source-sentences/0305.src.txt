І коли секретар і конвой повернулися на свої місця, Пилат оголосив, що затверджує смертний вирок, який оголосила рада Малого Синедриона злочинцю Іешуа Га-Ноцри, і секретар записав сказане Пилатом.
Через хвилину перед прокурором стояв Марк Крисобой.
Йому прокурор приказав передати злочинця начальнику таємної служби і при цьому наголосити йому про розпорядження прокурора про те, що Іешуа Га-Ноцри має бути відокремлений від інших осуджених, а також, що  команді таємної служби під страхом тяжкої кари заборонено розмовляти з Іешуа на будь-які теми чи відповідати на його запитання.
По знаку Марка навколо Іешуа замкнулось коло конвою і його вивели з балкона.
Після цього перед прокурором постав стрункий, світлобородий красень з виблискуючими на  грудях мордами левів, з орлиними пір'ями на гребіні шлема, з золотими бляшками на портупеї меча, в зашнурованому до колін взутті на трійній підошві, в накинутому на ліве плече багряному плащі.
Це був камандуючий легіоном легат.
Його прокурор спитав про те, де зараз знаходиться себастійська когорта.
Легат повідомив, що себастійці утримують кордон на площі перед гипподромом, де буде виголошено перед народом вирок злочинням