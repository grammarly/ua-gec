Бізнесмени, журналісти, громадські активісти, фіскали, 26 січня 2017 року о 15:00 в Kyiv School of Economics відбудеться презентація бізнес-калькулятора, який не тільки рахує, скільки підприємцю коштує утримання держави, але також демонструє найвигіднішу організаційну форму та дає можливість порівняти різні варіанти сплати податків.
Держава та бізнес мають принципово різні погляди на ті ж самі речі, а складна система оподаткування  заплутує людей ще на етапі задумок.
Навіть в рамках закону те, як бачать сплату податків Міністерство фінансів та Державна фіскальна служба, деколи суттєво відрізняються від того, як це бачать підприємці.
І це не говорячи про варіанти «конвертів», які міцно закріпились на ринку нелегального «кешування».
Саме тому, так важливо надати бізнесу інструмент, який за допомогою реальних цифр, зорієнтує та не дасть втратити зароблене тільки через незнання.
Наразі, жоден аналогічний інструмент в мережі не містить такого повного набору функцій, який навіть може замінити справжнього бухгалтера на етапі планування діяльності.
Попереджаючи питання про актуальність розрахунків, зауважимо, що калькулятор розроблено з урахуванням усіх податкових змін 2017.
Під час презентації ми розкажемо , як працює бізнес-калькулятор і яка від нього практична користь.
Ви також матимете змогу на життєвих прикладах підтвердити чи спростувати свої економічні припущення.
Спікери:
- Дмитро Боярчук, виконавчий директор CASE Україна, засновник «Ціни держави»;
- Олександра Сельцова, автор бізнес-калькулятора;
Захід відбудеться 26 січня 2017 року о 15:00.
Місце проведення: Київська школа економіки, м. Київ, вул. Дмитрівська, 92-94, 4-й поверх, аудиторія №408.
Вхід вільний за умови онлайн-реєстрації: https://goo.gl/forms/c9P1Lu0Hr31PolqY2