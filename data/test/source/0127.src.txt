"Жити необов'язково. Подорожувати – необхідно." - ці слова Вільяма Берроуза якнайкраще характеризують моє ставлення до світу. Мандри здавна цікавили мене, я присвятив їм чимало часу, тому вважаю, що все ж таки щось у цьому тямлю. А ще я розумію, що втрата такої можиливості, як поїздка до Харкова по програмі “Твоя Країна”, була б жахливою помилкою.
 Мені 18, навчаюся в медичній академії у Дніпрі, нещодавно закінчив I курс. Окрім свого медичного покликання, приділяю багато уваги різноманітній літературі, починаючи від сатиричних романів і закінчуючи науково-популярною літературою на різні теми. Як і кожна далекоглядна людина нашої епохи, вивчаю англійську мову, в чому маю неабиякий успіх. Загалом, усіма силами працюю над тим, щоб бути гідною людиною свого часу, мати непогані перспективи, які могли б відповідати моїм амбіціям.
 Але давайте перейдемо до найсолодшого — чому ж  саме “Твоя Країна” і Харків? По-перше, проекти такого масштабу і таких цілей — це справжня рідкість для України, тому їх треба всіма силами підтримувати. Я вважаю, що найкращою підтримкою є участь у подібних заходах. По-друге, Харків багато хто називає одним з найкрасивіших міст. А у компанії з приємними людьми така подорож тим більше варта уваги. Ну і нарешті,ми повинні бути відкриті новим враженням, тому що вони нерідко покращують нас як особистостей і дають наснагу зробити світ навколо кращим місцем для життя.
 Отже, я з нетерпінням чекаю на відповідь і на можливість якомога скоріше поринути у вир чудових пригод.


