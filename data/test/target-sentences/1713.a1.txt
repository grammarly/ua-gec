Побачивши, як поводиться з вельми сумнівними відвідувачами шеф ресторану, офіціанти відкинули будь-які сумніви і взялися за справу всерйоз.
Один уже підносив сірник Бегемоту, який вийняв з кишені недопалок і всунув до рота, інший підлетів, бринячи зеленим склом і виставляючи біля приладдя чарки, лафітники і тонкостінні келихи, з яких так добре п'ється нарзан під тентом...ні, забігаючи наперед, скажемо...пився нарзан під тентом незабутньої Грибоїдівської веранди.
-— Філе рябчика можу почастувати, — музично мурчав Арчибальд Арчибальдович.
Гість у тріснутому пенсне цілком схвалював пропозицію командира брига і доброзичливо дививсь на нього через непотрібне скло.
— Белетрист Петраков-Суховій з дружиною, які обідали за сусіднім столиком, доїдаючи свинячий ескалоп, з властивою всім письменникам спостережливістю, помітив залицяння Арчибальда Арчибальдовича і вельми здивувався.
А дружина його, дуже поважна дама, навіть приревнувала пірата до Коров'єва і навіть ложечкою постукала...
— І чого ж це, так би мовити, нас затримують.. час подавати морозиво!
У чому річ?