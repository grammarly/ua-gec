Щоб змінити тексти на пакованні Grace!, ми
▪️провели дослідження щодо того, яку інформацію люди читають на коробках чаю;
▪️визначили, які тексти бренди зазвичай розміщують;
▪️вивчили досвід старих європейських брендів, яким є що розповідати;
▪️зрозуміли, що слід відмовлятися від абстрактних описів смаків, адже вони у всіх різні;
▪️запропонували концепцію комунікації, яку вийде поширити не лише на паковання, а й на сайт, соцмережі, рекламу;
▪️перевірили, щоб концепція відповідала характеру бренду.
Концепцією Grace! став «чай на кожен настрій».
Живій, імпульсивній, мандрівній аудиторії ми розказали про смак не прикметниками, а історіями.
Кожному смаку — свій настрій: упізнаваний, емоційний, чуттєвий, асоціативно близький до інгредієнтів чаю.
Функціональний блок зі складом водночас зробили помітнішим, щоб людям не доводилося читати дрібненькі шрифти технічної інформації.
Дві лінійки бренду з оновленими текстами вже на полицях.
Показуємо першу, в якій є зовнішні і внутрішні блоки.
Ззовні — короткі історії, які можна прочитати в супермаркеті.
Всередині — довші, які йдуть бонусом до домашнього чаювання.