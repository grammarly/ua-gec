Якби не ревіння води, якби не гуркіт грому, які, здавалося б, грозились розтовкти дах палацу, якби не стукіт граду, що гамселив по сходинках балкону, можна було б розчути, що прокуратор щось бурмоче, розмовляючи сам із собою. І якби нестійке тріпотіння небесного вогню перетворилось би на постійне світло, спостерігач міг би бачити, що обличчя прокуратора  із запаленими останніми безсоннями і вином в очах виражає нетерплячість, щзо прокуратор не лише дивиться на дві білі троянди, що втонули в червоній калюжі, але й постійно повертає обличчя до саду, назустріч водяній пилюці і піску, що він когось чекає, нетерпляче чекає.
Минув деякий час, і завіса води перед очима прокуратора почала рідшати. Який би не був злісний ураган, він послабшав. Сучки більше не тріскали і не падали. Гуркіт грому і блискавки порідшав. Над Єршалаїмом пливло вже не фіолетове з білою галявиною покривало, а звичайна ар'єргардна хмарка. Грозу переносило до мертвого моря.


