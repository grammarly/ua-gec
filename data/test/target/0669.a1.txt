У будь-якій країні, для того щоб розвиватись і рухатись вперед, – пишуть, обговорюють, правлять, а потім приймають закони.

У будь-якій компанії, для того щоб заробляти гроші – укладають договори між партнерами чи співробітниками. В яких зазначено, що і в які терміни має бути зроблено.

А що ми з Вами робимо, щоб рухатись і досягати цілей? Чи є у кожного детальний, прописаний план із термінами реалізації кожного пункту, або іншими словами – чи є договір із самим собою, який включає і штрафи у разі невиконання? :-) Наприклад, я сьогодні заплатив дружині 2500 грн за чашку кави, бо порушив договір, що не питиму каву один місяць. Усе просто, порушив – має бути покарання, яке ти запам'ятаєш та яке стимулюватиме тебе більше не порушувати. Отже, будь-яка компанія чи держава досягає успіхів через укладання договорів та виконання своїх зобов'язань. Так і чому би це не перейняти та укладати і дотримуватись договорів для досягнення своїх цілей? #Логічно?


