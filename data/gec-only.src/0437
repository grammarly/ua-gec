Про сортування сміття зараз не чув, мабуть, тільки лінивий. Хтось вважає це черговим “хайпом”, хтось {=>—  :::error_type=Punctuation}необхідністю для подальшого існування планети. Серед моїх знайомих багато тих, які вже довгий час думають про сортування, однак наразі не перейшли до дій. Причин багато: брак часу, брак інформації, брак підтримки вдома, адже простір спільний для всіх, страх дискомфорту, і т.д. ({ =>:::error_type=Punctuation}тут можна додати своє).
Я сама проходила через {все=>усе:::error_type=Spelling} це близько 1,5 {роки=>року:::error_type=Grammar} тому, і подумала, що, можливо, мій досвід стане комусь {в=>у:::error_type=Spelling} пригоді або надихне на рішучий крок у напрямку до життя в стилі “Нуль відходів”. Маленька ремарка: мої статті не варто вважати єдиною істиною. Це{=>,:::error_type=Punctuation} скоріше{=>,:::error_type=Punctuation} думки і поради, “пропущені через себе”. Завжди шукайте те, що буде працювати для вас. Отож, сортування сміття: з чого почати?
Почніть {з=>із:::error_type=Spelling} “{Чому=>чому:::error_type=Spelling}”? Правильна мотивація — це вже половина успіху. Сортування сміття через те, що це модно, чи через тиск з боку когось — навряд чи хороша мотивація, вас не вистачить надовго. Знайдіть свій внутрітрішній драйвер, який буде давати вам енергію змінювати свій побут. Для когось це може бути бажання зберегти нашу прекрасну планету для внуків, для інших — бути прикладом для дітей, ще для когось — бажання спасти дельфінів, черепах або людство в цілому. Знайдіть, чому це потрібно саме вам.
Усвідомте проблему і її масштаби. Зробіть так, щоб це вас торкнулось. Тут хочу поділитися своєю історією. Я в цілому завжди вважала себе відповідальною і практика покупок з екосумкою була у мене давно, ще задовго до того, як це стало модно. Одного разу я вирішила влаштувати для себе експеримент: місяць не викидати упаковку і тару від своїх покупок. Результат мене вразив дуже сильно. Я ніколи не могла подумати, що мене оточує стільки пластику. Потім я в думках помножила це на 12 місяців, уявила кучугуру сміття, яка накопичилося за роки, і зрозуміла, що точно так продовжувати не хочу. Хочете усвідомити масштаби? Спробуйте накопичити упаковку і тару протягом якогось періоду, поїдьте на сміттєвалище поблизу вашого міста, а потім помножте це на масштаби країни або світу. За даними UN environment, Україна продукує 696 983 кг пластику щодня. Якщо є бажання заглибитись, тут можна почитати повний звіт щодо забрудення пластиком.
Мистецтво маленьких кроків. Я не вірю в зміни “з понеділка”, “з нового року” або в радикальні зміни. Принаймні для мене це ніколи не працювало. Однак я вірю в мистецтво маленьких кроків — невеликі зміни, яким ти неухильно слідуєш та практикуєш кожного дня. Виберіть один маленький крок до змін (наприклад, не використовувати пластикові пакети при покупці фруктів) і практикуйте доти, доки це не ввійде в звичку, а потім зробіть наступний. Так, можливо, цей шлях займе більше часу, зате спричинятиме мінімум супротиву і дискомфорту, а отже мінімізуватиме ризик закинути все через місяць-два.
Сортування сміття не завжди варто починати з сортування сміття. Сортування сміття — це насправді тільки одна з віх життя за принципом “Нуль відходів”. Чим менше ви продукуєте сміття, тим менше його треба сортувати :) Подумайте, яким чином ви можете зменшити кількість сміття вдома з самого початку (наприклад, не купувати їжі більше, ніж потрібно, відмовитись від пластикових пакетів, одноразового посуду, встановити енергозберігаючі лампочки, щоб не міняти їх так часто і т.п.). Подумайте, які речі ви або хтось інший можете використати повторно (наприклад, одяг, взуття, книги, вже наявні вдома пластикові пакети чи скляну тару і т.п.).
Зрозумійте, скільки і яке сміття ви продукуєте. Місяць накопичення упаковки був для мене корисний ще тим, що я зрозуміла, яке сміття і в якому об’ємі я продукую. Наприклад, несподіванкою для мене було також те, що у мене накопичується також багато картонної упаковки, яку точно можна переробляти. З бляшанками теж все просто: алюміній або залізо, які теж легко здат в переробку. А от з пластиком було складніше, оскільки виявилося, що він різний (PET, PP, HDPE, без маркування) і треба було розібратися, що з цього можна віддати в переробку і куди.
Знайдіть, куди здати відсортоване сміття. Про урни для сортування сміття в Києві 1,5 роки тому ще ніхто не чув, тому я шукала станцію сортування сміття. Я точно знала, що не готова возити різні типи сировини в різні місця і витрачати багато часу на добирання. Для мене оптмальним варіантом стала станція сортування України без сміття на Саперно-Слобідській, яка приймала більшість типів сміття, які в мене утворювались, і була в пішій доступності від метро. Зараз в Києві почали встановлювати спеціальні сміттєві баки, однак я надаю перевагу станції, оскільки в баки часто викидають забруднене сміття, яке не піддається переробці, і забруднює решту приданої для переробки сировини; на баках нема інформації про підрядника і відповідно неможливо знайти інформацію, що зі сміття йде на переробку, а що ні.
Святкуйте свої маленькі перемоги. Практикуючи сортування сміття, у вас завжди буде хороша справа у скарбничці. Радійте своїм малельким перемогам і хваліть себе. Відчуття результату і винагороди за нього робить вас щасливішими і дає заряд мотивації на нові маленькі кроки до змін.
Сподіваюся, стаття була для вас корисною. Буду рада коментарям та запитанням. Про що хотіли б дізнатися ще?

