Чи робили ви халабуди зі стільців, крісел і штор або старого диванного покривала вдома, коли були дітьми? Тоді можна було легко себе уявити лицарем замку, власником автомайстерні, художником чи дослідником в лабораторії. Або просто побудувати прихисток для читання книжок з ліхтариком.
Ми стали дорослими, але нам досі цікаво створювати і проєктувати. Тому ми працюємо над ідейним наповненням нашого задуму перетворити вентиляційну шахту на багатофункціональну платформу. Подивіться на різноманіття рішень, яке встигли підібрати засновники ініціативи @Holabuda! А може існує ще якесь, інше, яке би ви хотіли реалізувати разом з нами? Яке би допомогло скверу стати божевільно цікавим, комфортним і таким, який всі впізнають?
Як сказав хтось із співзасновників Urban Space 500: “Вимагаю острів інтелектуальної свободи і креативності в кожному місті України”. От і ми запрошуємо вас до креативності. Діліться своїми знахідками.


