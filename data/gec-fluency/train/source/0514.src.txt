Хумус класичний

Нут 400 г
Кунжут 50 г або 3 ст ложки тахіні
Лимон
Зіра
Паприка мелена
Сіль
Олія оливкова ( соняшникова теж покатить)

Блендер

 Нут кидаєте  у воду на години 4 (але все залежить від нуту). Якщо у вас жорстка вода, дайте в воду з нутом чайну ложку соди - так нут скоріше розм'якне. Після 4 годин ставите на вогонь і він звариться за 30хв-пару год. Залежить від нуту, але думаю більше години не займе.

Зварений нут ми лишаємо в кастрюлі , а воду з нього НЕ ЗЛИВАЄМО в раковину, а зливаємо  в посудину, вона може згодитись потім.

Сам нут ми полощемо у холодній воді, хаотично жмакаючи руками для того, щоб лушпайки з нуту злізли. Фото прикладається.

Якщо у вас нема тахіні, то у вас має бути кунжут. На сухій сковорідці 7 хв помучайте кунжут для кольору. Фотка прикладається. Кидаєте його в посуд для блендера , ллєте туди ложечку масла рослинного, ллєте води стільки ж , скільки кунжуту і жужаєте. Фотка з білою водичкою прикладається.

Тепер в одну кастрюльку звалюєте жужаний кунжут,  нут, паприку - чайну ложечку,  зіру - не більше чайної ложки,  сіль за смаком, півлимона душите.

Жужаєте все разом,  а як важко, то доливаєте ту водичку, яку ми залишили .

Для прикраси раджу залишити декілька бубочок нуту  і викласти їх на хумус. Також посипати паприкою.

Смачного!


