- 45232127А ось поглянь, як я обманюю.

Лісничиха розв'язала вузлик та показала їм, окаянна, гроші, потім розказала все, як прийшла до неї Анютка, як говорила Анютка, та інше. Душегуби зраділи, стали ділитися між себе, ледь не побилися, потім, значить, сіли за стіл тріскати. А Анютка лежить, бідна, чує всі їх слова та труситься як жид на пательні. Що тут поробиш? Та з їх слів вона дізналася, що таточко померли та лежать посеред дороги, і здається їй, дурненькій, ніби бідного татечка їдять вовки та собаки, ніби кобила наша пішла далеко в ліс і її теж вовки з'їли, і ніби саму Анютку за те, що грошей не вберегла, в остріг посадять, бити будуть.

А розбійники налопалися та послали бабу за водою. П'ять рублів їй дали, щоб і горілки купила, і солодкого вина. Пішло в них на чужі гроші і п'янство, і пісні. Пили, пили, собаки, і знову бабу послали, щоб, значить, пити без кінця-краю.







