 Народження нації.
Воля. Всі думають , що вони вільні, що вони оточені свободою, адже рабства вже немає. Людей не купують, не продають. Демократія, свобода вибору, свобода слова. Рівність народів, незалежність.
З усіх знято кайдани. Але тільки у буквальному значенні.  На превеликий жаль, краще б вони залишились на людських руках. Здивувались? Запитуєте чому? Це ж неволя, а ми зараз незалежні і вільно дихаємо. Кумедні ви, однак.
Ланцюги, які колись впивались в живу плоть,  виснажували кожну клітину, омиваючись гарячою і пекучою кров’ю. Вони вбивали тіло, але не дух, в цей час він був на вершині свого розквіту.
Дух – незламний. Чим більше фізичне насилля, тим сильніша душа. І саме ті, хто зазнав солодко-пекучого поцілунку кайданів, зуміли здобути правду, але не незалежність.
Ми всі залежні. Нас купують, продають. Але це все вже відбувається під пеленою духовної сліпоти, в іншій інтерпретації. Обставини, оточення, гроші впливають на нас. Ми йдемо на роботу, продаємо свою працю і нас купують. Ще з самого дитинства нас вчать певним правилам.
В школі всі йдуть за однією програмою. Все має бути чітко, дітям обрізають їхні думки. З них висмоктують їхню індивідуальність. Все змінюється, розвивається, але не освіта.
Знищенням погляду особистості ламають дух. І потім ним керують і використовують.
Але я переконана, що кожен індивід – це унікальність. Давайте спалимо пелену обману, знайдемо свою особливість і піднімемо свій дух, завдяки вірі у себе, у власні сили!


