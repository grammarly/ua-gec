“Терен у нозі”  перше оповідання Івана Франка з гуцульського життя, яке було написане на початку 1902 року німецькою мовою. Цікавим є те, що зв’язок праці з апокрифічною літературою бачимо вже із року написання, новела створена того ж таки року, коли й побачив світ третій том “Апокрифів і леґенд з українських рукописів. Апокрифічні діяння апостолів”.
Основну увагу у Франковій новелі привертає вставне оповідання про терен, цю мудру притчу, що є філософським осмисленням життя.
Хлопчик Юра біжить з товаришами до Черемоша купатись, але ранить ногу об тернову колючку, відстає від ровесників і цим врятовує собі життя, уникнувши страшної долі товаришів, яких забрала, надійшовши, велика хвиля. Під впливом таємничої загибелі хлопчика, Микола  задумується над сенсом життя і від буйного, безтямного бешкетування переходить до чесного буття і пошуків правди. В цій частині оповіді ми можемо відчитати наскрізний образ-символ хлопчика Ісуса (згідно з дослідженням Ріхарда Ліпсіуса), який постає до своїх учнів у різних іпостасях.
Жоден піп не міг пояснити того психологічного зламу, що стався в душі Миколи Кучеранюка, а старий гуцул Юра витлумачив його за допомогою “притчі” про терен й накладаючи її на історію Миколи. Власне така двовимірність у сюжеті нагадує побудову євангельськх притч.
Образ Миколи стає відображення відкупленої душі, яка готова до розмови з Богом та йде йому на зустріч: “Кождий з нас не раз у життю бачив такі знаки Божої остороги, але не кождий видить їх”.
