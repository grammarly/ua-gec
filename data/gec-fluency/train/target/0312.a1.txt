Студія Сью і Джонсі була на останньому поверсі присадкуватої триповерхівки. "Джонсі" було скороченням від Джоанни. Одна була з Мейну, інша – з Каліфорнії. Вони зустрілися за шведським столом у "Дельмонікос" на Восьмій вулиці і виявили, що їхні вподобання в мистецтві, салат з цикорію та широкі рукави настільки подібні, що в результаті з'явилася спільна студія.

Це сталося в травні. А у листопаді холодний невидимий мандрівник, якого лікарі  називають  Пневмонія, вештався довкола поселення, доторкаючись когось то тут, то там своїми льодяними пальцями. Східним узбережжям цей нищівник ішов хизуючись, хапаючи жертв десятками, а його стопи крокували повільно через лабіринти тісних та порослих мохом хатинок.

Містера Пневмонію зовсім не можна було назвати старим джентльменом з добрими манерами. Доля маленької жінки, чиї жили були змучені каліфорнійськими експресами, була непристойно легкою здобиччю для цієї старої паскуди з червоними п'ястуками та важким віддихом. Але він покарав і Джонсі, і вона лежала, ледь ворушачись, на своєму пофарбованому залізному ліжку, дивлячись крізь вікно з малесенькими скандинавськими скельцями на голу стіну цегляного будинку навпроти.


