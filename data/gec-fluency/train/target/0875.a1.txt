Чим страшний фанатизм? (за новелою М. Хвильового "Я (Романтика)"
На мою думку, прояви фанатизму у людини стають страшними для суспільства тоді, коли надмірна захопленість власною ідеєю переступає загальнолюдські норми цінностей, тоді вона поступово вбиває власне "я".
У процесі розвитку людської особистості вирішальним чинником насамперед повинні бути моральні закони людства, тобто після того, як людина стане непохитною у дотриманні цих законів (матиме здоровий глузд, уміння мислити далекоглядно – на благо людству) їй можна формувати систему власних ідей та переконань, до яких цивілізоване суспільство гарантовано поставиться толерантно.
У новелі Миколи Хвильового "Я (Романтика)" головний герой – главковерх чорного трибуналу роздвоюється: "... тьма на моїй совісті!!! [...] І я здавлюю голову... Але знову переді мною проноситься темна історія цивілізацій... ". Він, нібито, хоче досягти щастя для всіх, але навіть "способом крові", яким надто захоплений: "І тоді я горів в огні фанатизму".
Герой ішов хибним шляхом, оскільки виховував у собі риси "надлюдини": "... помилка?  […] Але ж це боюнство, легкодухість... Помиляйся! "; відчував безкарність і вседозволеність: "Я – чекіст, але я і людина"; тому вбивство матері для нього стало романтикою (зробить унікальний вчинок за все життя, а мама все йому простить). При цьому хлопець уникав відповідальності перед власною совістю за допомогою висновку "так треба" – приглушував залишки людяності самонавіюванням, що він – людина "яка віддалася на волю хижої стихії".
Помилка солдата революції полягає у втраті контролю над собою у досягненні примарної цілі: "Це була мука. Але я вже знав, як я зроблю".
Отже, попри все потрібно не забувати, що ти є частиною соціуму і  повинен поступатися своїми інтересами заради загального блага, а не навпаки, тільки таким правильним шляхом можна добитися обґрунтованого визнання.


