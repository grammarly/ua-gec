— Скажи мені, Гендальфе, а що це за великі сірі будинки там, далеко?
— Це такі навчальні заклади, “ВИШі”. У них готують нових магів і чарівників. Процес це нешвидкий: зазвичай потрібно щонайменше чотири-п'ять років. Кожен день студенти приходять у ці будинки, щоб по п’ять-шість годин на день дивитися в очі сильним чарівникам-професорам, які там працюють. У результаті їм передається мудрість професорів, їхні звички і системи цінностей. Поступово вони самі стають слабкими чарівниками з можливістю самовдосконалення, щоб рости далі самим, без участі професорів. Щоб зайняти час, професори і студенти розмовляють у процесі освіти про те і про се, не дуже важливо, про що саме. Все одно цього ніхто не запам'ятовує, адже головне в системі освіти — це мудрість, що перетікає з очей в очі.
