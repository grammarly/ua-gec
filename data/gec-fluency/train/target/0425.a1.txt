Тут майстер засміявся і, охопивши давно закучерявлену голову Маргарити, сказав:

— Ох, не слухайте бідолашної жінки,Мессіре. У цьому підвалі вже давно живе інша людина, і взагалі не буває так, щоб усе стало, як було. — Він приклав щоку до голови своєї подруги,обійняв Маргариту і почав бурмотіти: — Бідна, бідна...
— Не буває, кажете? — сказав Воланд. — Так. Але ми спробуємо, — і він сказав: — Азазелло!
Тієї ж миті зі стелі гепнувся на підлогу розгублений і близький до втрати розуму громадянин у самій білизні, але чомусь із валізою в руках і в кепці. Від страху цей чолов'яга трусився й привітався.
— Могарич? — спитав Азазелло у прибульця.
— Алозій Могарич, —відповів той, тремтячи.
— Це ви, прочитавши статтю Латунського про роман цієї людини, написали на нього скаргу з повідомленням про те, що він зберігає в себе нелегальну літературу? — запитав Азазелло.
