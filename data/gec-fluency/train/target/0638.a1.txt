Дивіться, яка історія. (ск) Річ у тому, що я расист.
Як і ви, майже напевно.

Загалом ксенофобія — це абсолютно нормальне ефективне еволюційне рішення, бо чужинець завжди був більш небезпечний, ніж свій. Незалежно від того, за якою ознакою,— обережне ставлення до "інакших" давало більше шансів на виживання, а еволюція — річ цинічна.

Проблема в тому, що еволюційно ефективне рішення не завжди ефективне соціально. І тому природна установка, яка в нас прошита, зараз сильно грає проти нас. Людині постійно доводиться боротись із самою собою —задля того, щоб ми як суспільство загалом були ефективніші. Тому що повага до гідності будь-якої людини —дуже важлива в сучасному світі з багатьох причин.
Хай там як, повністю проти природи не підеш —відчуття "інакшості" все одно є, так чи інакше. Хай що ми собі розповідаємо. Хоча воно, до речі, доволі швидко приглушується спілкуванням у мультикультурному середовищі.

Але тут є кілька важливих уточнень:
- "інакшості" а не "кращості/гіршості" чи "нижчості/вищості";
- без жодної необґрунтованої агресії чи дискримінації. Насправді я скоріше позитивно дискриміную представника іншої раси — просто тому, що буду дуже уважно стежити за проявами ксенофобії зі свого боку;
- відчуття "інакшості" у ставленні до людей з іншими політичними поглядами чи загалом цінностями буде значно сильнішим. Просто тому, що це важливіша відмінність

І можна на мене ображатись, але я не вважаю такий расизм поганим. Це просто факт, з яким потрібно жити і навчитись поважати інших. Просто тому, що всі спроби людей боротись із своєю природою закінчуються доволі сумно

І про протести в США. Я не знаю ситуації на місці, але припускаю, що все дуже і дуже непросто. В Україні агресивний расизм є, хоч про це і не прийнято говорити.
Проблема складна — і не має очевидного розв'язання— інакше це вже давно зробили б.
Точніше, з одного боку, все доволі просто — потрібна просто нульова толерантність до агресивних проявів ксенофобії. З іншого боку, неможливо миттєво змінити природу людей, а просвітництвом займаються [здебільшого] люди, які паразитують на проблемі. А коли доходить до акцій прямої дії — на проблемі ще і починають паразитувати звичайні злодії різного штибу.

І є ще одне "але". Навчаючись поважати права інших,не можна допускати утисків прав протилежної сторони. Не можна звинуватити людину в тому, що раніше "її предки були расистами". Так само як не можна утискати права людей просто тому, що вони залишаються осторонь розбірок. По-перше, це несправедливо, а, по-друге, лише загострює конфлікт. Тому залишаю за собою право сміливо "відправляти за грантами" всіх, хто мені розповідатиме, що я комусь щось повинен. Ну і, відповідно, багато з того, що відбувається в США, — мені здається дикунством.

Ну і наостанок, для особливо принципових, які вважають що не може бути компромісів зі злом. У всьому світі є одна дуже дискримінована група людей —це діти. Дискримінована в дуже багатьох аспектах.
І це доволі смішна історія, тому що коли запитуєш дорослих, чому діти не мають права голосувати на виборах — вони наводять аргументи, абсолютно ідентичні тим, що озвучувались колись стосовно жінок.

Коротше, добра всім, щирості і толерантності


