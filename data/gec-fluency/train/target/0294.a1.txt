Він відраховує п'ять п'ятидесятидоларових банкнот і тримає їх у руці.

"Принесіть квитанцію", – каже він Біддлу.

Я підписав квитанцію і мер передав мені гроші. Я обережно поклав їх до внутрішньої кишені.

"Тепер робіть свою справу, офіцере", – каже мер, посміхаючись зовсім не як хвора людина.

Пан Біддл кладе свою руку на мою.

"Ви заарештовані, докторе Во-гу, на прізвисько Петерс, – каже він, – за лікарську практику без законного дозволу".

"Хто ви?", – запитую я.

"Я скажу вам хто він, – каже пан мер, підводячись із ліжка. – Він детектив із медичної спілки штату. Він переслідував вас у п'ятьох округах. Учора він прийшов до мене, і ми придумали цей план, щоб вас упіймати. Гадаю, ви вже більше не будете лікувати в цих місцях, пане Факір. Що то в мене було,  ви казали, лікарю?, – сміється мер, – комплекс – ну, напевно, все одно не розм'якшення мозку".


