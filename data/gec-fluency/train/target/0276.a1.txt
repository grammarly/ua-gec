Перше заняття бразильським джиу-джитсу

Чого я можу очікувати від мого першого заняття бразильським джиу-джитсу?

Вочевидь, кожне заняття трохи відрізнятиметься від інших. Усе залежить від теми цього конкретного заняття, але загалом воно відповідатиме такому формату:

Розминка, зокрема біг, розтяжки тощо
Фізичні вправи — з використанням ваги тіла, віджимання, прес тощо
Парні вправи з партнером і відпрацювання прийомів
Дріли — специфічні підготовчі вправи
Вільний спаринг

За часом заняття це розподіляється приблизно так:

30-45 хвилин — розминка, фізичні вправи
45 хвилин — дріли, прийоми і парні вправи
30-45 хвилин — вільний спаринг

Більш того, перш ніж почати, ви можете прийти на заняття, щоб побачити те, про що йдеться, .

2. Що зі собою мати на перше заняття джиу-джитсу (одяг для занять)?

Якщо в заняттях у гі (кімоно) використовують уніформу, то для занять бразильським джиу-джитсу — дуже схожу на таку саму, як у дзюдо, при цьому одяг для занять дзюдо також підійде. Якщо це заняття ноу-ги, то знадобляться тільки шорти і футболка. Переконайтесь, що це одяг, який вам не шкода розірвати або розтягнути! Не підходить одяг із блискавками, кнопками або кишенями, бо це може бути небезпечно і для вас, і для вашого напарника по тренуваннях. 

Пам'ятайте, що якщо ви носите будь-які ювелірні прикраси, то вам потрібно зняти їх перед тренуванням для  власної безпеки і безпеки партнера. У якийсь момент, коли ви відчуєте, що бразильське джиу-джитсу саме для вас, і  захочете займатися ним серйозніше, вам треба буде придбати гі для бразильського джиу-джитсу. Але перед цим  бажано проконсультуватися з хлопцями в залі, які такі гі вже придбали, для того, щоб вибрати правильну модель і виробника.

Гарною ідеєю буде принестине менше одного літра води, щоб уникнути зневоднення. Переконайтеся, що ви не їли нічого занадто важкого не пізніше ніж за дві години до початку тренування. 

3. В якій формі мені потрібно бути, щоб почати навчання? Чи повинен я мати якийсь  досвід у бойових мистецтвах?

Для занять вам не потрібен жодний попередній досвід занять, основною вимогою є відсутність обмежень за станом здоров'я. Також важливо мати адекватне уявлення про свої можливості і робити тільки те, на що ви здатні. Це означає, що спочатку, можливо, ви не зможете виконати всі вправи або відборотися всі поєдинки. З часом і в результаті регулярного відвідування занять ви станете, природно, сильнішими і швидшими. Пам'ятайте, навіть найдосвідченіші люди в залі починали з нуля і кожен був новачком у якийсь момент!

Крім того, ви будете відчувати біль у м'язах  і матимете синці після тренувань. Це нормально. Бразильське джиу-джитсу є контактним видом спорту. Ці хворобливі відчуття (якщо тільки вони не викликані травмою) цілком можуть посилюватися, залежно від рівня фізичної підготовки у вас перед початком навчання, але вони йтимуть на спад,  що більше ви будете тренуватися, а ваше тіло —- адаптуватися!

4. Система пасків(поясів) у бразильському джиу-джитсу?

Всі новачки з першого дня​​ починають із білим паском (поясом). Після нього йдуть: синій, пурпуровий, коричневий і, нарешті, чорний. Пасків не видають залежно від часу тренувань і формалізовану систему атестації не практикують. За вашим прогресом буде вестися постійний нагляд під час тренувань і спарингів. Ваш інструктор вирішить, що ви готові отримати вищий пасок, коли відчує, що ваша «гра» стала більш просунутою і  використання техніки має необхідний рівень. Пам'ятайте, щочастіше ви тренуєтеся, то кращими стаєте!

5. Моє вухо дуже боляче і, здається, набрякло. Що я повинен робити?

Це початок "капустяного вуха". Ви можете помітити, що вуха деяких  хлопців здаються деформованими. Якщо ви ігноруєте больові відчуття і продовжуєте навчання, рано чи пізно  отримаєте однаково деформовані вуха, і це буде назавжди.

Капустяне вухо утворюється через те, що хрящ у результаті стискання, починає, відмирати і простір між ним і м'якими тканинами заповнюється кров'ю. В результаті хрящ відмирає, і вухо стає постійно розпухлим і деформованим.

Для запобігання цьому необхідно придбати спеціальні навушники. Більшість людей не використовує їх на регулярній основі, оскільки вони часто незручні під час тренувань. На жаль, це єдиний надійний спосіб захиститися від отримання пошкоджень ваших вух! Якщо ваше вухо набрякає, то вам необхідно звернутися до лікаря негайно. Зазвичай спортивний диспансер є найкращим місцем, тому його фахівці найчастіше стикаються з такими травмами. Тут вони будуть відсмоктувати кров з вуха за допомогою голки і шприца, а потім забинтують і щільно стиснуть його, щоб запобігти наповненню кров'ю знову. До повного одужання ви не можете тренуватися без ризику повторного ушкодження.

Проте не слід надто перейматись питаннями "капустяного вуха" —- за нашим дослідженням, лише до 20% спортсменів мають схильність до таких травм.
