А о десятій, учинивши над собою справжнісіньке насилля, Римський зняв слухавку з апарата і тут переконався в тому, що телефон його мертвий. Кур'єр доповів, що і решта апаратів у будівлі зіпсувалась. Ця, звичайно, неприємна, але не надприродна подія, чомусь остаточно похитнула фіндиректора, але в той же час і ощасливила , бо відпала потреба дзвонити.

Тоді як над головою фіндиректора спалахнула і заблимала червона лампочка, сповіщаючи про початок антракту, ввійшов кур'єр і повідомив, що приїхав іноземний артист. Фіндиректора чомусь пересмикнуло, і він,ставши вже зовсім похмурішим за хмару, вирушив за куліси, щоб приймати гастролера, оскільки більше приймати було нікому.

До великої вбиральні, де вже тріщали сигнальні дзвінки, з різними причинами заглядали допитливі. Тут були фокусники в яскравих халатах і чалмах, ковзаняр  у білій в'язаній куртці, блідий від пудри оповідач і гример.
