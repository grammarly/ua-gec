Мала проза Івана Франка 80-90-х років “Пироги з черницями”. Після прочитання новели відразу виникає питання: яке виховання, описане у “Пирогах з черницями”, чого ж стосується? Чи йдеться про формування духу "Geschäftsmann" у хлопчика із єврейської родини, чи загалом розповідається про становлення парубка як особистості, враховуючи цінності, традиції, релігійні вподобання його сім’ї.
Саме батько й мати стають для маленької особини цим першим кроком у пізнанні багатогранного й величного світу. Тобто те, яким чином предки припідносять для нового покоління власний досвід, особисті погляди на навколишнє середовище, визначає подальше становлення маленької людини.  Батьки забезпечують розвиток світогляду дитини та спричиняють зміни в її становленні, вказують на наслідки, які очікують дітей у випадку вибору лінії поведінки.
Отож, повертаючись до “Пирогів з черницями”, слід виділити кілька напрямків проблеми виховання у творі. По-перше, це поколіннєвість, яка так чи інакше відбиватиметься на кожному наступному поколінні із роду. Тобто, якщо Мойша Шіндера виховав свою дочку Хане Гольдбаум розумною, гордою і запопадливою, відповідно й вона за тією  самою моделлю формуватиме як особистість власного сина: “...вона стидається навіть до свого малого синка заговорити жартівливим, пещеним тоном, держить остро всіх у домі”. По-друге, окрім насаджування особисто пережитих аспектів виховання, у тексті прослідковується проблема залежності від усталених суспільних норм, в яких перебуває і проживає та чи інша родина: “Не забувай, що ти жид, а жид мусить бути “Geschäftsmann”, а ні, то пропав”. По-третє, мати спонукає його добре навчатися та окреслює перспективи, які очікують на сина як винагорода за успішне навчання. Мати також впливає на формування самооцінки сина, усвідомлення свого власного «Я» й відповідне ставлення хлопчика до ближніх: “У школі зійдешся з різними дітьми, а найбільше там буде «гоїв». Держися тих, що краще вбрані, паничиків, не попускайся їх, хоч би тебе й ногами копали. У них така натура, але від них найбільше можна скористати”.
Отже, Іван Франко у своїй новелі “Пироги з черницями” на прикладі конкретної побутової ситуації зображує і розкриває одну із найактуальніших проблем у літературі всіх епох — стосунки батьків і дітей.
