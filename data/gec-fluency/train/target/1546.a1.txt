Тут Рюхин придивився до Івана і похолов: рішуче ніякого божевілля не було у того в очах.  З мутних, якими вони були в Грибоєдова, вони перетворилися на колишні, ясні.

 «Леле!  — злякано подумав Рюхин, — то він і справді нормальний?  Ось нісенітниця якась!  Навіщо ж ми, справді, сюди-то його притягли? Нормальний, нормальний, тільки пика подряпана ...».

 — Ви перебуваєте, — спокійно заговорив лікар, сідаючи на білий табурет на блискучій нозі, — не в божевільні, а в клініці, де вас ніхто не стане затримувати, якщо в цьому немає потреби.

 Іван Миколайович покосився недовірливо, але все ж пробурчав:

 — Слава тобі, Господи! Знайшовся нарешті хоч один нормальний серед ідіотів, з яких перший — бовдур і нездара Сашка!

 — Хто цей Сашка-нездара?  — поцікавився лікар.

 — А ось він, Рюхин!  — відповів Іван і тицьнув брудним пальцем на Рюхина.
