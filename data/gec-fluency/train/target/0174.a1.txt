Освітлений косими променями палючого вечірнього сонця, з льотним шоломом у долонях, бравий американський пілот Джим К. Джеймот ішов до своєї каюти. Оснащений за останнім словом техніки, авіаносець "Дональд Трамп (Молодший)" ось уже 2 місяці курсував уздовж лівійського берега, захищаючи Америку та демократію.
— Гей, Джиммі, як справи? — гукнув його технік наземної служби, що проходив мимо.
— Усе окей! —Джимі спробував безтурботно і щасливо посміхнутися. — Вибач, поспішаю — у мене сьогодні ще облога.
—Яка облога? Кого? Зараз же перемир'я, ще тиждень щонайменше! Міжнародна домовленість Організації Об’єднаних Націй та національних меншостей!
— Та тих самих, лівійців. У комп’ютерній грі "Зе Ворлд оф Меджік"... У нас із ними теж домовленість, теж типу міжнародна. Перемир'я в реалі — війна в онлайні. Зараз буде облога фортеці з монстрами, з нами грають чиновники ООННМ. Такі справи. Весь час війна …
