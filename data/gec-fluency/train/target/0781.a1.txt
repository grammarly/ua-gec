"Біном фантазії"

Завдання;
Написати спонтанно на окремих папірцях: 5 героїв (2-3 характеристики), 5 місць дії, 5 предметів конфлікту. Вибрати наосліп 2 персонажі, по 1 місцю дії та предмету. Написати короткий етюд — драматична ситуація і її розв’язання з цими компонентами. У фокусі — оригінальність, парадокс.

Частина 1. Написати спонтанно на окремих папірцях: 5 героїв (2-3 характеристики), 5 місць дії, 5 предметів конфлікту
Рішення 1:
Жук, покритий ворсом.
Батьківщина його предків — теплий штат Колорадо. Він пристосувався до холоду завдяки густому ворсу на його щетинках, живе у Сибіру. Любить картоплю.

Любов до картоплі змусила жука переїхати у холодний Сибір. Там, попри те, що окрас його щетинок — під георгієвську стрічку, він не стає національним героєм, а навпаки, зазнає переслідувань та поневірянь, він постійно конкурує з людьми. Суспільство не помічає його патріотичних настроїв. У Сибір приїжджають військові генерали. Жук іде на відчайдушний вчинок, у момент віддавання військової честі генералом, жук вилазить на комір його кітеля.

Президент країни.
Президент — втілення президентського ідеалу своїх громадян. Сам він не розуміє чого хоче, але не зупиняється у своїх діях. Все, що він робить, не приносить йому задоволення. Він постійно затурковує своїх підлеглих. Ті сваряться між собою за виконання президентських завдань.

Місце дії. Найбільша та найсильніша країна. В його країні найбільше військо, найбільше ВВП, та найбільш патріотичні громадяни.

Жираф.
Такий самий жираф, як і всі, такі самі коричневі плями на такій самій жовтій шкірі, як у інших жирафів, у нього така сама довга шия, такі самі ноги і хвіст. Жираф нічим не відрізняється від інших жирафів.

Африка. Савана, в якій повно дерев, на деревах багато зелених, соковитих листочків. Жирафи нудьгують, у них достатньо їжі і води. Вони сперечаються між собою про те, якими за висотою мають бути дерева, щоб з них було можна якомога зручніше їсти.

Нафтовий магнат
Нафтовий магнат отримав у подарунок нафтову компанію за те, що якісно провів   спецоперацію з розвалу армії маленької країни. Він завжди мріяв стати нафтовим магнатом та добувати нафту,  задля цього погодився на шпигунство. Після того як він отримав у подарунок компанію,  йому заборонили добувати нафту і просто так дають кошти

У маленькій країні стоїть вілла в лісі з дуже великою територією, обгороженою величезним парканом. Нафтовий магнат марно риє землю у пошуках нафти. Магнат боїться того, що дізнаються про його спроби видобутку, і сперечається з прислугою про наявність нафти саме в нього біля вілли. Увесь цей час він говорить, що ті гроші, які йому дають просто так, набридли, і що для нього мрія важливіша.

Аналітик

Вигадана особистість. Аналітик включений для вирішення конфліктів та парадоксів як обов'язковий. Він розглядає стосунки Жука, Президента, Жирафа, Аналітика та Нафтового магната. Він хоче вирішити всі конфлікти та парадокси.

Місце дії аналітика — це рамки завдання «Біном фантазії». Парадокс закладений у неможливості вирішити всіх конфлікти.

Частина 2. Вибрати наосліп 2 персонажі, по 1 місцю дії та предмету. Написати короткий етюд — драматична ситуація і її розв’язання з цими компонентами. У фокусі — оригінальність, парадокс.
Рішення 2:
Формування парадоксів.
Парадокс 1 . При виборі будь-яких двох персонажів існує можливість вибору двох, за винятком Аналітика. Тоді створюється ситуація, коли автоматично залучають більше ніж двох персонажів, оскільки Аналітик є обов'язковим елементом розглядання відносин самих персонажів. Таким чином у цьому варіанті не виконується завдання вибору тільки двох персонажів. Тобто не виконується завдання загалом. З побудовою більшої кількості персонажів завжди виникатиме потреба ще в одному для вирішення всіх відносин.
Парадокс 2. При виборі будь-яких двох випадкових персонажів включно з Аналітиком у тому разі, якщо Аналітик має право розглядати сам себе. При дійсному твердженні, що Аналітик  рахується як один персонаж, навіть якщо він розглядає сам себе. Таким чином неможливо виконати завдання випадкового вибору. Отже, у виборі один із персонажів обов'язково має бути Аналітик. Будь-який випадковий вибір стає закономірним.
Парадокс 3. Залучивши персонажа Аналітика із конкретними характеристиками виникає ситуація неможливості випадкового вибору, або заданої кількості персонажів. Отже, сама спроба розв'язати конфлікти та пародокси призвела до неможливості їх вирішити.
Загальний парадокс.
Неможливість вирішення саме завдяки спробам їх вирішити. Тобто щоразу, коли Ви намагаєтесь щось вирішити, рішення робиться неможливим, а умови рішення — недостатніми.
Єдиним рішенням є дія. Дія — це рішення без парадоксів. Ваша дія — це Ваше рішення. Тому робіть те, про що мрієте. І місце,  де Ви можете втілювати мрії, — це місце, де Ви є зараз. 1……

Жук покритий ворсом та Президент
Парад.
На трибуні століть стоїть президент
Сьогодні парад, сміливців награда
Сьогодні парад потомства розрада

Парад.
Президент стоїть на трибуні століть та розмахує однією або двома руками, підскакує і кричить. Трибуна величезна, його майже не видно, так само як і Жука.
Жук сидить поряд із президентом на оксамитовій червоній подушечці. Подушечка лежить у красивій коробочці. Мрія Жука здійснилася. Його помітили та оцінили. Тепер він герой.
Однакові Жирафи однаково крокують на площах та дорогах. Жирафи їдуть у однакових автомобілях швидкої допомоги та однакових пожежних всюдиходах. Летять у однаковіх рятувальних літаках. Тягнуть переставлені на колеса однакові рятувальні човни.
Незадоволений президент, упрівши, кричить до Жука.
"Яка дурня!. Що вони роблять, як вони їдуть, ці Жирафи, як їх не обирай, все одно всі однакові, і кожен Жираф тупіший за попереднього, вони не можуть навіть приблизно бути такими розумними, як я!"
Президент вигукує лайку та докоряє усім. Хапає красиву коробочку зі Жуком та намагається її жбурнути у натовп.
 Нафтовий магнат хапає руку та падає навколішки перед президентом. Притискує до себе руку з коробочкою та з пищанням і рюмсанням, заливаючись сльозами, мовить:
Товаришу президенте!!!"
Повзаючи навколішки, хапаючи за штання, обіймає президента за обидві ноги.
"Дайте я сам, дайте я сам викину цього Жука. Будь ласочка".
Цілує йому чоботи. Не відпускаючи обох ніг руками.
"Дозвольте, будь ласочка, мені видобуток нафти, це дуже всім потрібно. Це врятує життя. От нас уже немає пального для рятувальних кораблів. Жирафи тягнуть їх на колесах. Так скоро не буде палива для швидких та пожежних машин. Як ми рятуватимемо життя!!!.
Президент, намагаючись вивільнитися від обіймів Нафтового магната, жбурляє в нього коробку. Жук увесь цей час тримається за подушечку руками та зубами. Він не встигає вимовити ані слова.
Президент:
"Жбурляй".
Протягує коробку з Жуком Нафтовому магнату. Магнат жбурляє коробку. Коробка летить. Жук підлітає над парадом, внизу Жирафи високо піднімають підборіддя, йдуть маршем. Високо на світлі сонця Жук починає переливатись різними кольорами. Він стає різнокольоровим. Відблиск від Жука падає на Жирафів, вони теж стають різнокольоровими. Жирафи дивляться один на одного та починають кричати один одному:
"Що за неподобство!"
А Жук летить і кричить на весь парад:
"Я волохатий Жук, який змінив увесь світ!!!!!! Ура".


