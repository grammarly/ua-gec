Хумус класичний

Нут 400 г
Кунжут 50 г або 3 ст ложки тахіні
Лимон
Зіра
Паприка мелена
Сіль
Олія оливкова (соняшникова теж підійде)

Блендер

 Нут кидаєте у воду на години 4 (але все залежить від нуту). Якщо у вас тверда вода, додайте у воду з нутом чайну ложку соди —так нут скоріше розм'якне. Після 4 годин ставте на вогонь, і він звариться за 30 хв— кілька год. Залежить від нуту, але, думаю, більше години не займе.

Зварений нут ми лишаємо в каструлі, а воду з нього НЕ ЗЛИВАЄМО в раковину, а робимо це в посудину, вона може згодитись потім.

Сам нут ми полощемо у холодній воді, хаотично жмакаючи руками для того, щоб лушпайки з нуту злізли. Фото додаю.

Якщо у вас нема тахіні, то має бути кунжут. На сухій сковорідці 7 хв помучте кунжут для кольору. Фотку додаю. Кидаєте його в посуд для блендера, кладете туди ложку рослинної олії, ллєте води стільки ж, скільки кунжуту, і перемелюєте. Фотку з білою водичкою додаю.

Тепер в одну каструльку звалюєте перемелений кунжут, нут, паприку — чайну ложку, зіру — не більше ніж чайну ложку, сіль за смаком, пів лимона.

Перемелюєте все разом, а як важко, то доливаєте ту водичку, яку залишили.

Для прикраси раджу залишити декілька бубочок нуту  і викласти їх на хумус. Також посипати паприкою.

Смачного!
