«Абсолютно правильно... Гидке каченя».

Коли maman побачила його і жахнулася, що він не на іспиті, Володя сказав:

— Я проспав, maman ... Але ви не турбуйтеся, я покажу медичне свідоцтво.

M-me Шумихіна і Нюта прокинулися о першій годині. Володя чув, як прокинулася m-me Шумихіна і з дзвоном відкрила у себе вікно, як на її грубий голос відповіла Нюта розкотистим сміхом. Він бачив, як відчинилися двері та з вітальні потягнулася до сніданку низка племінниць і мешканців (в натовпі останніх була і maman), як замиготіло вмите усміхнене обличчя Нюти, а поруч з її обличчям чорні брови та борода архітектора, який щойно приїхав.

Нюта була в малоросійському костюмі, який зовсім не їй не пасував та робив її незграбною; архітектор жартував вульгарно і плоско; в котлетах, що подавали за сніданком, було дуже багато цибулі — так здавалося Володі. Йому також здавалося, що Нюта навмисне голосно реготала і поглядала в його бік, щоб цим дати зрозуміти йому, що спогад про ночі анітрохи не турбує її та що вона не помічає присутності за столом гидкого каченяти.
