"Але, мій дорогий Лицарю, — сказав я, — це звучить неймовірно. Ти, безсумнівно звершив чи не найдивовижніші подвиги в своїй професії, сучасному злочинстві. Ти звершив неймовірні діяння  під самісінькими носами поліцейських — ти безстрашно входив у будинки мільйонерів і тримав їх на мушці незарядженого пістолета, звільняючи від срібла та дорогоцінностей; ти обчищав громадян прямо в світлі електричних ламп Бродвею; ти вбивав і грабував відкрито й  цілковито безкарно — але коли ти розпаляєшся, що протягом сорока восьми годин від скоєння вбивства зможеш втекти і привести до мене, віч-на-віч, самого детектива, що його буде призначено, аби спіймати тебе, я змушений висловити свої сумніви —ти в Нью-Йорку, пам'ятай це".


