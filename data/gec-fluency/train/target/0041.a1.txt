— Я б порадив вам, пане, взяти ось цей прекрасний револьвер. Система Сміт і Вессон". Останнє слово вогнепальної науки. Потрійної дії, з екстрактором, б'є на шістсот шагів, центрального бою. Акцентую, пане, вашу увагу на чистоті обробки. Наймодніша система, пане... Щодня продаємо десяток для розбійників, "вовків" та коханців. Дуже прицільний та сильний постріл, б'є на великій дистанції та вбиває жінку і коханця. Що ж до самогубців, то, пане, я не знаю кращої системи...

Продавець підіймав та опускав курки, дмухав на стволи, прицілювався і вдавав  захват.
Глянувши на його захоплене лице, можна було б подумати, що він сам охоче пустив собі кулю в лоба, якби мав за щастя володіти таким револьвером прекрасної конструкції, як "Сміт і Вессон".

— А яка ціна? — спитав Сігаєв.
— 45 рублів, пане.

