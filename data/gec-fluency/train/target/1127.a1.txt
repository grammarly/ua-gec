— Ви ще доволі можете сподобатися, — сказав він. — Якщо чоловік трапиться вам позитивний, статечний, бережливий, то за його зарплатою   і з вашим заробітком ви можете дуже навіть йому сподобатися та проживете душа в душу...
— Бог знає, що ви говорите, Миколо Миколайовичу...
— Що ж? Я нічого...
Запала мовчанка. Стичкін почав голосно висякувати носа, а сваха розчервонілася і, соромливо поглядаючи на нього, запитала:
— А скільки ви отримуєте, Миколо Миколайовичу?
— Я-с? Сімдесят п'ять рублів, окрім премій... Окрім того, ми маємо дохід від стеаринових свічок та зайців.
— Полюванням займаєтеся?
— Ні-с, зайцями у нас називаються безквиткові пасажири.
Минула ще хвилина мовчання. Стичкін піднявся та у хвилюванні заходив по кімнаті.
— Мені молодої дружини не треба, — сказав він, — Я людина літня, і мені потрібна, що така... ніби як би ви... статечна та солідна... і ніби вашої комплекції...
