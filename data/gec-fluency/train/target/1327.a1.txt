Вітаю! Мене звати Аліна, і я цілковито невдоволена персоналом вашого ресторану. Почнімо з того, що офіціант, який мене обслуговував, абсолютно по-хамськи ставився до мене і дуже зверхньо відповідав на мої питання. Мене це справді дуже роздратувало, тому я попросила його бути чемнішим зі мною, на що отримала відмову у грубій формі і нахабне питання: "То що, будете щось брати?". Після цього я зібрала свої речі і вийшла з ресторану, але на виході підсковзнулася, бо сходинки були в льоді. Я впала, вдарилась головою і знепритомніла. Мені допомогли перехожі, ніхто з ресторану навіть не вийшов. Це сталося двадцять першого січня дві тисячі вісімнадцятого року. Я пропоную вам ретельніше добирати і навчати персонал, а також подбати про те, щоб сходи до ресторану регулярно чистили від ожеледиці.
