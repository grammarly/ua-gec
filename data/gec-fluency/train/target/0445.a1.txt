Лікар, узявши тонку тремтливу руку Сью у свою долоню, промовив: "Шанси є. Ви переможете за умови хорошого догляду.А зараз мені потрібно спуститись, треба розглянути ще один випадок. Його звати Бергман, здається, він якийсь митець. Теж пневмонія. Він старий слабкий чоловік, і його хвороба невблаганна. Він безнадійний; але лягає сьогодні до лікарні, щоб полегшити свої страждання".
Наступного дня лікар сказав Сью: "Вона в безпеці. Ви перемогли. Харчування та догляд — ось і все."
І того ж дня по обіді Сью підійшла до ліжка Джонсі, в якому вона лежала, плетучи спицями яскраво-блакитний і вже непотрібний вовняний шарф, та обійняла однією рукою її разом із подушками і всім іншим.


