Розділ 1.
Що люди знають про сни?
«Все навколо — сон,
від якого я не можу
прокинутись»
С. Шпігель
А що ми взагалі знаємо про сни, крім того, що нам розповідали по телебаченню у документальних програмах, або що ми встигли знайти для себе в мережі Інтернет? Але чи знаєте ви, на які фази поділяються сни, які стадії вони охоплюють? Чи знаєте ви, що сон можна контролювати, яким методом? Чи знаєте ви, що існують спеціальні вчення стосовно методик до входження у світ снів(свідомо)? Чи знаєте ви, що існує певний ризик у цьому? Невже ви думаєте, що це все, про що можна дізнатись? Невже ви впевнені, що від вас нічого не приховали?
Сон —це... і тут у кожного з нас знайдеться особисте пояснення сну. Адже своя думка про маловивчений стан мозку є у всіх. Опираючись на це твердження, я склала деяке соцопитування, яке вміщувало такі запитання:
1. Як ви розумієте поняття “сон”?
2. Ви чули коли-небудь про свідомі сни?
 Кожен давав своє індивідуальне пояснення сну, але всі відповіді неоднозначно між собою пов’язані. Виходячи з цього, сон(для пересічних громадян) — це:
- мислення підсвідомості;
- паралельне життя, де ми живемо так, як не можемо в реальному житті;
- відхід від реальності, особлива форма роботи мозку;
- друге життя, в якому стаються такі речі, які нездійсненні в реальності;
- уявний, можливий хід подій майбутнього чи, може, минулого;
- життя мого мозку, або підсвідомості, в яке ми інколи заглядаємо;
- справжнє життя, не таке як зараз.
За даними опитування (додаток 1), проведеного, в одній із найпопулярніших соціальних мереж («Вконтакте») серед молоді віком 14-20 років, виявилося, що в Ужгороді не так уже й мало людей практикують свідомі сни. Із 146 опитуваних 42 знають про свідомі сни, але не практикують їх, 48 активно практикують або принаймні намагаються, а 56 людей зовсім не знають, що це таке.
Окремо було проведено анкетування (додаток 2), в якому взяло участь 20 працівників (25-35 років) приватної фірми. Результати анкетування представлені у вигляді діаграм (додаток 3).
На перше запитання відповіли всі сто відсотків. Всі опитувані знали, чому сон важливий для людини. Проте вже наступне запитання змусило замислитись. Результати були такі: десять людей знають, що існує дві фази, четверо не знають, і шестеро володіють хибною інформацією. На третє і четверте запитання, яке стосувалось свідомих снів, відповіли так: семеро людей чули про свідомі сни, але лише четверо з них можуть щось сказати про це, причому 13 взагалі не знають такого поняття, а 16 не змогли нічого сказати. П’яте запитання показало, що серед двадцяти людей лише три людини перебували, хоча і не знають, що це насправді свідомий сон. Причому одна людина сама визначила собі метод, не знаючи, що є спеціальні методики, а інші не до кінця вивчили можливості свідомого сновидіння — просто свідомо виходить зі сну, а не входить, або, тим паче, керує ним.
Але чи був хтось із опитаних близьким до пізнання істинної функції сну?
