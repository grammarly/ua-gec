Четверта стадія сну — це ще більший глибокий сон ( додаток 5 ) .
На ЕЕГ дельта - хвилі , дихання та сердечний ритм уповільнюються , температура тіла і мозку трохи знижується .
Але несподівано через 20 - 30 хвилин глибокого сну мозок знову повертається до другої стадії неглибокого сну .
Ніби робить хід назад і намагається прокинутись .
Проте замість прокидання , тобто повернення в першу стадію сну , мозок переходить у п’яту фазу , яка називається “ РЕМ - сон ” ( додаток 4 ) .
Характерною ознакою цієї стадії є швидкий рух очей із боку в бік .
Під час цієї стадії сняться найемоційніші і видовищні сни .
Довгий час вважалось , що сни сняться лише в цей час .
Сплячих будили , коли на ЕЕГ з’являлись ознаки цього сну , і запитували , чи бачили вони сни .
В 90 % опитувані підтверджували , що їх справді розбудили в середині сновидіння .
У сплячого майже повністю зникає тонус м’язів — так звана атонія , залишаються працювати тільки крихітні м’язи слухових кісточок , окорухові м’язи і діафрагма .
Хоча ЕЕГ мозку залишається такою ж , як і у не сплячої людини .
Частішає сердечний і дихальний ритм , піднімається температура і тиск .
РЕМ - сон триває в середньому 10 хвилин .
До кінця ночі , в останніх циклах тривалість швидкого сну збільшується .
Виходить , що у сплячого , при повній паралізованості , мозок надзвичайно активний .
[ 11 ]
Одразу виникає запитання : чому тіло не перебуває в цей час у русі ?
Це відбувається тому , що нервові центри в мозку під час стадії , яка включає цикл ШРО , тримають тіло майже у паралізованому стані .
У зв’язку з цим , сучасні вчені називають цей цикл “ парадоксальним сном ” .
Виходить , що коли тіло нерухомо спить , мозок у той час діловито контролює сон . [ 2 , глава 3 , с . 27 ]
Під час стадії РЕМ - сну людину розбудити легко , в той же час з третьої і четвертої — важко : пробудження повністю настає протягом 5 хвилин і довше , людина може бути розгубленою , дезорієнтованою .
[ 11 ]
Вважають , що швидкий сон забезпечує функції психологічного захисту , переробку інформації , її обмін між свідомістю і підсвідомістю .
Сліпим від народження сняться звуки і відчуття , ШРО у них немає .
