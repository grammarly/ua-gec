“ — Сашку , чому протестанство ? ”
Саме з цієї фрази розпочалась історія одного парубка , про яку я хочу розповісти .
Насамперед варто зауважити , що питання правдивості використаного імені , часового простору , ставлення до людини , що вказана як оповідач історії — це політ вашої фантазії , цікавими будуть ваші варіанти здогадок .
Отож , одного разу я вирішив запитати Сашка про те , як він став протестантом , як хлопець дійшов до цього , не будучи надто обізнаним у цьому релігійному питанні .
У Сашка є брат - близнюк , з яким він із раннього дитинства мав багато перипетій у стосунках . Максим був кволою дитиною , тому суто з батьківської жалості , яка виливалась у більшу любов , Сашко почувався менш потрібним .
Дитина намагалась завжди бути кращою за свого близнюка , щоб здобути любов , якої так не вистачало .
Проте не зміг він відшукати тієї формули , якою було слід скористатись , аби отримати те , до чого прагнув .
Злість і жорстокість від власної неспроможності зрозуміти й “ перетягнути ” батьків на свій бік переповнювали дитину , яка від маленького недолюбленого хлопчика виросла до ненависника у школі .
Коротше кажучи , Сашко був поганим підлітком .
Та все ж мав одну пристрасть — відкриття власного бізнесу ( адже спілкування й стосунки з батьками сходили нанівець ) , до якої спокусився ще у шкільні роки , хлопцю вдалось зібрати команду й сторити сайт із продажу реклами онлайн .
Справи йшли начебто добре , та вже в одинадцятому класі Сашко почав задумуватись про релевантність особистих цінностей до призначення людського життя в цьому світі .
Зрозумівши , що він не розуміє власного життя й перебуває у цілковитому ступорі щодо вибору подальших дій , парубок не вступає до вищого навчального закладу відразу після закінчення школи , а обирає так званий gap year , який проводить в « Українська Академія Лідерства » ( далі — УАЛ ) .
У новому місці Сашко тримається своєї позиції хейтера , його не любили всі й він нікого .
Одного разу на черговій збірці уалівців одна з учасниць запропонувала новий проєкт , основна суть якого полягала в створенні відео на тему вшанування пам’яті жертв Голодомору .
Усі учасники захоплено підтримали цю ініціативу , а Сашко сказав : “ Це туфта ” .
Після закінчення зборів дівчинка , яка висунула ідею , підійшла до хлопця й сказала : “ Ти неймовірно добрий у душі , тобі просто бракує любові ” .
Олександр знав про що Вона говорить , знав про цю прогалину в серці , якому постійно чогось бракувало .
Час минав , шкільний бізнес давно розвалився й потрібно було шукати натхнення для подальшої праці .
Хлопець віднайшов його у “ Протестантській етиці і духові капіталізму ” — книжці німецького соціолога Макса Вебера .
Тоді постало питання — що ж таке той протестантизм і з чим його їдять , адже батьки — затяті атеїсти , й думка про жодну релігію ніколи не виникала у цій родині .
Тоді : похід у церкву — 4 . 5 місяця ридання — 7 травня 2017 року ( охрещення Сашка й цілковите подолання ненависті до брата ) .
Сашку , чому протестантство ?
Наталю , бо тут я заповнив своє серце любов’ю .
Зараз розповім усе від початку ...
