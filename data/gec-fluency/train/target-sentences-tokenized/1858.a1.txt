Після цього допили вино й африканці прибрали зі столу страви , залишивши на ньому фрукти й глечики .
Знову ж таки жестом прокуратор відіслав слуг і залишився зі своїм гостем під колонадою .
— Так , — заговорив неголосно Пилат , — що можете ви мені сказати про настрій у цьому місті ?
Він мимоволі звернув свій погляд туди , де за терасами саду , знизу , догорали й колонади , й плоскі покрівлі , поглинуті останнім промінням .
— Я припускаю , прокураторе , — відповів гість , що настрій у Єршалаїмі тепер задовільний .
— То можна бути впевненим , що безлад більше не загрожує ?
— Бути впевненим можна , — ласкаво поглядаючи на прокуратора , відповів гість , — лише за одне в світі — за міць великого кесаря .
— Хай пошлють йому Боги довге життя , — негайно підхопив Пилат , - та загальний мир .
— Він помовчав та продовжив : — То ви вважаєте , що війська тепер можна відвести ?