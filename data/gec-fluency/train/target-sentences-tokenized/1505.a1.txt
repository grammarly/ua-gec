Нарешті , він мені набрид , і я запитав його , друкуватиме він роман чи ні .
Тут він заметушився , почав щось мимрити і заявив , що особисто вирішити це питання він не може , що з моїм твором повинні ознайомитися інші члени редакційної колегії , а саме : критики Латунський і Аріман і літератор Мстислав Лаврович .
Він просив мене прийти через два тижні .
Я прийшов через два тижні , і мене прийняла якась дівчина зі скошеними до носа від постійної брехні очима .
— Це Лапшеннікова , секретар редакції , — усміхнувшись , сказав Іван , — добре знає той світ , який так гнівно описував його гість .
— Може бути , — відрізав той , — так - от , від неї я отримав свій роман , вже порядно засмальцьований і розпатланий .
Намагаючись не зустрічатися поглядом з моїм , Лапшеннікова повідомила мені , що Редакція забезпечена матеріалами на два роки вперед і що тому питання про надрукування мого роману , як вона висловилася , відпадає .
