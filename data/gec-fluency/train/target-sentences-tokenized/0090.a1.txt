У всій квартирі лише стара не занепадає духом .
Вона згадала давні часи й зайнялася брудною , чорною роботою .
Щоп'ятниці вона миє в євреїв у позичковій касі підлогу , щосуботи ходить до купців прати , а щонеділі , зранку й до вечора , бігає містом , розшукуючи благодійниць .
Щодень у неї якась робота .
Вона і пере , і підлогу миє , і пологи приймає , і сватає , і злидарює .
Щоправда , і не відмовиться випити з горя , але й напідпитку пам'ятає про свої обов' язки .
На Русі багато таких міцних старих , і скільки добра на них тримається !
Напившись чаю , Васько складає до торби свої книги і йде за піч ; тут поруч із бабусиними сукнями має висіти його пальто .
За хвилину він виходить з-за печі й питає :