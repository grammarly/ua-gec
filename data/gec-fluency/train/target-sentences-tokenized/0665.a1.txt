Поважний перс піднявся і знов пробурмотів щось своєю дерев'яною мовою .
Куцин , що не знав мов , похитав головою на знак того , що не розуміє .
" Ну і як я з ним буду розмовляти ? — подумав він . — Добре було би зараз послати за перекладачем , але справа досить делікатна , не можна говорити при свідках .
Перекладач розбовкає потім усьому місту " .
І Куцин став згадувати іноземні слова , які знав із газет .
— Я міський голова ... — промовив він . — Тобто є , лорд - мер ... муніціпале ...
Вуй ?
Компрене ?
Він хотів висловити на словах , чи міміці своє громадське становище , і не знав , як це зробити .
Допомогла йому в цьому його картина з великим написом : " Місто Венеція " , що висіла на стіні .
Він вказав пальцем на місто , потім собі на голову , й таким чином , на його думку , вийшла фраза : " Я міський голова " .
Перс нічого не зрозумів , але посміхнувся і сказав :