А в душІ я танцюю ...
Вже декілька днів , як я в рідній і холодній Україні .
" І як тобі ? " — питають у мене друзі , а я не можу сформулювати думки .
Бо суміш якась надреальна :
1 .
Збої в системі організму , тобто джетлаги .
Майже місяць у часовому поясі + 3 . 5 від України , після того 2 доби в дорозі з пересадками в різних часових поясах .
Прокинувшись в Києві першого дня , я не одразу зрозуміла , де я , і в голові було питання : " Коли літак ? ! " .
2 .
Погода .
Насправді , мені і досі здається , що це якась пересадка в холодному аеропорту Омана і скоро буде тепло )
3 .
Атмосфера .
Через день після прильоту я поїхала в рідне Запоріжжя , як і бажав @ .
І , мабуть , це додало максимального контрасту після Шрі-Ланки і Дубаю )
І навіть досі в Києві я не можу зловити ритму столиці )
І попри все це , я танцюю .
Танцюю від радості , шо провела місяць у спекотній країні з бурундуками і кокосами , океаном і варанами , природою і джунглями .
Що дорогою туди ми встигли побувати в Туреччині і відчути смак місцевого колориту .
Що ми побували в Омані ( ще коли він не став мейнстримом і туди не з'їздив наш " сонцесяйний " ) .
І хоча в нас були лише 2 пересадки по 5 годин , навіть цього вистачило , щоб скласти мінімальне враження : величезний , дорожезний аеропорт у золоті і мармурі , скромні жінки в паранджах і не надто приємні чоловіки в статусних убраннях і не джентльменською поведінкою .
Що ми за цей місяць встигли відчути Шрі-Ланку у всій її красі — від дивних автобусів і комарів до райських пляжей і прекрасних людей .
Що нас занесло в Дубай дорогою назад і ми , хоч і недовго , але спробували цю країну розкоші на смак )
Океанський пісок уже виправся з усіх речей , засмага потроху сходить , а смак ананасового фрешу змінився на сік із супермаркету .
Але емоції не виперуться і не зітруться .
Вкотре відповідаючи на питання " Як з'їздила ? " — я проживаю цю подорож .
І це прекрасно .
Вона мені подарувала багато відкриттів , і за це я вдячна цьому світові : багатогранному і нескінченному .
З прекрасними спогадами лягаю спати і , як було в одній відомий пісні " завтра знов на літак " )
Го пізнавати світ далі ;)