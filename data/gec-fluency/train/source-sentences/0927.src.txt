21 століття,  а особливо кінець першої та початок другої декади, можна охарактеризувати тим, що роботи виконують значний  відсоток роботи, яку раніше виконували люди.
Змінились технології та змінилась психологія людей: тепер вони автоматизують навіть те, що, здавалося б, автоматизувати не можна,  щоб економити дорогоцінний час та ресурси.
Сервісна робототехніка це клас роботів з різноманітними конструктивними рішеннями і принципами реалізації системи управління, що динамічно розвивається.
Згідно з класифікацією Міжнародної федерації робототехніки, сервісні роботи призначені для виконання корисних для людини задач в професійному та побутовому аспектах.
Ми оточені сервісною робототехнікою настільки, що домогосподарки  тепер не миють підлогу, а вмикають робота-пилолоса, а сучасні діти віком 5-6 років уже відвідують заняття на дитячих курсах з робототехніки.
Надзвичайно популярними є роботи, які виконують свою роботу автономно - без втручання людини.
Такі роботи можуть виконувати свою роботу навіть в невизначених динамічних обставинах - в цьому полягає їх “інтелектуальність”.
З'являється проблема розвитку технологій усного діалогу між людиною та машиною.
У світі уже представлена велика кількість систем, що демонструє інтелектуальне розуміння природної  мови.
Яскравими  системами-представниками  технологій усного діалогу є такі голосові помічники як Siri (Apple), Алекса (Amazon), Cortana (Microsoft), Аліса (Яндекс).
Науково-фантастичні фільми прогнозують таке майбутнє, що системи усного діалогу будуть нас настільки  інтелектуально довершеними, що будуть заміняти спілкування з людиною.
Але реальний стан технологій усного діалогу говорить нам про те, що до такого майбутнього ще далеко, а це значить, що є над чим працювати.
Унікальним є робот, створений в Міжнародному науково-навчальному центрі інформаційних технологій та систем Національної академії наук України та Міністерства освіти та науки України, - лабораторний двоколісний in-door мобільний робот ERIC (Evolution Robotics & International Center), зібраний з елементів робототехнічного конструкторського набору розробки Evolution Robotics (США).
Робота, пов'язана з ERIC’ом, яка проведена українськими науковцями,  присвячена одній із задач візуальної навігації мобільного робота.
У роботі представлено практичний підхід до реалізації автономного виконання робота завдання стеження за рухомими об'єктами за результатами його розпізнавання поточного зображення бортової камери.
На думку науковців, що створили робота, їм вдалося реалізувати ідею інтелектуального управління: подібно людині, система в різних ситуаціях, у тому числі позаштатних, приймає "розумне" рішення.
Робот сприймає голосові команди.
Завдання йому можна задавати як безпосередньо (у мікрофон), так в дистанційному режимі - через Інтернет.
Він виконує велику кількість завдань.
Наприклад, аналізує ситуацію в режимі реального часу, відтворюючи при цьому просторову картину.
Якщо виникає якась позаштатна ситуація, наприклад, звук, що відрізняється від акустичного фону, робот попрямує на джерело шуму і покаже його камерою.
Коли ERIC отримує команду, яке може з багатьох причин здаватись йому недостатньо детермінованим (некоректно поставлене завдання чи запитання, з’явились перепони на його шляху для виконання задачі тощо), він починає задавати уточнювальні питання для того, щоб заповнити всі незаповнені необхідні слоти смислів та розпочати виконання завдання.
Прикладні задачі такого робота досить великі.
Він може виконувати функції нагляду за приміщеннями (як система відеоспостереження), мобільного електронного секретаря, чергового в нічні зміни, а також домашнього помічника.
Наразі розробка використовується в освітніх цілях в Академії наук України.