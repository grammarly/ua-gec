Про кочівників у Британії
Є два типи кочівників - “циганські” роми та Irish travellers, Ірландські мандрівники (ІМ).
Обидва ведуть кочовий спосіб життя, але це різні групи.
Роми пішли Індії, а ІМ в основному мають ірландське походження.
ІМ займаються тим, що підрихтовують горщики, каструлі та тарілки місцевих жителів, перепродають речі і займаються іншою мілкою роботою.
Як пишуть, їм було норм, коли їх називають gypsies, поки "gyppo" не стало образливим словом, так само як і pikey (прівєт, серіал Peaky Blinders!).
Між собою вони називають себе пейві (pavees).
Деякі ІМ використовують мову "Кант" або "Шелта".
Вона включає в себе «зворотний сленг».
Типу gop для позначення поцілунку (ірландською навпаки буде pog).
До речі, хвилинка лінгвістики!
Наші деякі жаргонні слова теж пішли із ромської мови (стирити – стирдес (“стягнути”), хавати – хав (“Я їм”), і останнє, чувак - чаво «свой парень» і  звичайно в англ мові теж є chav - “пацан, хлопець з вулиці”.
Хвилинка лінгвістики закінчилась.
Так само як і серед наших ромів, дівчата одружуються дуже рано.
Молоді дівчата з ІМ мають суворе католицьке виховання.
Деякі пари маюсь понад 10 дітей.
Взагалі більшість сучасних мандрівників живуть у караванах (RV) у спеціальних місцях, погоджених із місцевою владою.
Мені ніколи не доводилося їх бачити, хоча вікі пише що вони живуть у західно-північних боро Лондону.
Пейві люблять бокс, влаштовують бої поміж кланами.
Якщо цікаво, заґуґліть Underground Bare Knuckle Boxing in the UK, документалка від VIce.
Звичайно, що їм важко жити і вони щодня стикаються із дискримінацією.
Їх не пускають у кіно, у лікарнях не можуть нормально лікувати бо у них немає постійної адреси.
Через це тривалість життя у середньому на 10 років менша ніж у звичайного британця/британки.
Хоча!
Вони платять податки, оплачують рахунки за воду та електроенергію.
Що шокує, звичайно.
Проте вони не збираються “осідати” і жити у звичайних будинках.
Традиції – вище над усе.
