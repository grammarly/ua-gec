"Якби я була чоловіком, то оженилася б на тобі".
Дивишся на людину, і розумієш, що можеш милуватися цією красою вічно.
Таке відчуття в мене було в житті при спілкуванні із двома дівчатами.
При тому, що я 100% гетеросексуальна.
Перший раз то була якась знайома знайомої, із якою мені довелося їхати разом в громадському транспорті.
Автобус їхав, а я мовчки вмовляла його: "Благаю тебе, їдь повільніше".
Я розмовляла із нею про якусь дурню і розуміла, що мізків у цій черепній коробці рівно нуль.
Але це було таким мало значущим.
Я роздивлялася її неймовірне руде волосся, яскраве, наче мита морква.
Очі в неї були інтенсивно-зелені, як весняна зелень.
І усе це фантастично контрастувало із світлою порцеляновою шкірою.
Було трохи шкода, що вона настільки дурна, що навіть не хоче спробувати піти у моделі.
Це поєднання шаленої тупості і приголомшуючої краси - вона була наче створена для цієї індустрії.
Але дівчина працювала касиром в магазині.
Другий раз таке відчуття спостереження витвору мистецтва в мене було на останньому курсі університету.
То була моя одногрупниця.
В неї було чарівне обличчя, наче антична статуя ожила і почала розмовляти: спокійним, теплим голосом, від якого ти танув як шоколадка у теплих долонях.
Господи, якою вона була прекрасною.
Зрештою, коли я розглядала її весільні фото, я думала, який же ти щасливий йолопе, хлопець, що зміг оженитися на цій чарівній дівчині.
А одного разу я побачила парубка у макдональдсі, він стояв на касі і приймав замовлення.
Чесно, коли він посміхався і питав, що я бажаю придбати, я тільки й думала: "Хлопчина, що ти тут робиш?"
Замовлення я розповідала наче в тумані, було важко зусередитися на їжі і не роздивлятися його лице.
І навіть коли чізбургер виявився із цибулею (я замовила без), я не пішла сваритися і вимагати новий.
Я просто виколупала ту срану цибулю зі свого бутера і здалека роздивлялася красеня на кассі, ставлячи собі питання "Чому він тут?"
Я розумію митців.
Муза приголомшує і надихає.
І, так, вона не від цього світу.
