Чого не вистачає в Англії: звісно, що моїх рідних і друзів.
Морської капусти, гречки, фініків, доступного листового чаю!
Вибір того, що можна купувати "на вагу", тут дуже обмежений.
Не вистачає можливостей одразу піти до лікаря, якого я захочу, і здати аналізи, які я захочу без 100500 мільйона фунтів.
Чого не вистачає в Україні: сортування сміття!
Законослухняності.
Нормальних доріг, тротуарів без ямок (згадала Нивки).
Ще туди ж — платний в'їзд до центру міста (тут congestion charge £11.50).
Обізнаності громадян та готовності до змін (багато інертних людей в Україні).
Не вистачає офіційних агентств, які б займалися менеджментом оренди квартири.
Тут 90% випадків винаймання відбувається саме так, ми, наприклад, і не бачили власника(цю) квартири, тільки агентів (не 007).
Що не подобається в Англії: культура small talk (коли все життя "сичувала" і тут треба розмовляти із усіма, це важко); сегрегація районів за школами (у районі із хорошими школами дорожче житло і живуть багатші люди, тому що дитина має право ходити тільки до тієї школи, яка найближче розташована до дому).
Бісить, що багато чого у пластиковому пакуванні, яке з позначкою "not yet recycled" (але хоч добре, що позначають у принципі, хоча всякі східні магази з імпортними товарами цим не паряться).
Упереджене ставлення до мігрантів при прийомі на роботу (особливо коли стосується питань про візи, їм простіше знайти когось місцевого, аніж розбиратися із візами "понаєхів").
Я впевнена, що точно пропустила якісь базові відмінності, які одразу стали помітними, але, звичайно,  про них забула.
Або ви про них і так знаєте :)