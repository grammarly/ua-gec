Парламентські вибори Британії
Знаєте чи ні, але завтра у Британії відбудуться позачергові парламентські вибори до Палати громад (аж 650 місць, до речі).
Писати круту аналітику всіх партій я точно не буду, бо це нудно і я в цьому не спеціалістка.
Опитування (аналітика називається Yougov) каже, що має перемогти консервативна партія із Борисом Джонсоном, який і зараз виконує обов'язки прем'єр-міністра.
Він обіцяє Брексіт, покращити систему охорони здоров'я, ввести бальну систему видачі робочих віз і зменшити податки (чим підкуповує багатьох виборців, бо такого ніхто, здається,  не пообіцяв).
Також пишуть про "тактичне голосування": голосувати за будь-яку сильну партію, тільки не за консерваторів — таким чином збільшивши вірогідність того, що партії-противники Брекзіту здобудуть побільше місць у парламенті.
До речі, вибори завжди відбуваються у четвер — у п'ятницю підраховують та оголошують результати, а на вихідних у нового ПМ є час набухатись, підготувати свої положення, команду і з понеділка почати роботу (також є версії, що у неділю багато хто ходив у церкву, тому цей день не підходив; а також, що вибрали четвер, бо то був базарний день і люди з'їжджалися до міст).
