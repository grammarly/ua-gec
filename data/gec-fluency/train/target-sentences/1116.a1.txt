— Тітонько, прошу вас сісти! — крикнув господар.
Пам'ятаючи, що це означає, Тітка схопилася за стілець і сіла.
Вона подивилася на господаря.
Очі його, як завжди, дивилися серйозно і ласкаво, але обличчя, особливо рот і зуби, були понівечені широкою нерухомою посмішкою.
Сам він реготав, стрибав, смикав плечима та вдавав, що йому дуже весело в присутності тисяч облич.
Тітка повірила його веселощам, раптом відчула всім своїм тілом, що на неї дивляться ці тисячі облич, підняла вгору свою лисячу морду і радісно завила.
— Ви, Тітонько, посидьте, — сказав їй господар, — а ми з дядьком потанцюємо Камаринського.
Федір Тимофійович в очікуванні, коли його змусять робити дурниці, стояв і байдуже поглядав на всі боки.
Танцював він мляво, недбало, похмуро, і видно було по його рухах, по хвосту і по вусах, що він глибоко зневажав і натовп, і яскраве світло, і господаря, і себе...
Протанцювавши своє, він позіхнув і сів.