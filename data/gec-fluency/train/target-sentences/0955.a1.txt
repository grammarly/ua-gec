Відразу після завершення навчання я почала працювати на курсах англійської мови у Києві.
Основним викликом тоді був навіть не процес викладання, а побудова стосунків зі студентами.
У моїх групах навчалися дорослі, і до кожного потрібно було знайти індивідуальний підхід, спрацюватися та завоювати повагу і довіру.
Я тоді щойно закінчила університет, виглядала досить молодо, як на досвідченого вчителя, тому іноді на перших заняттях студенти намагалися якось перевірити мої знання, ставлячи якісь каверзні питання на кшталт “а як англійською буде аґрус і хурма?"
Зрештою, завжди вдавалося з усіма знайти спільну мову.
Мені дуже подобалося спостерігати за прогресом моїх студентів та допомагати їм покращувати знання англійської.