Перша робота QA-інженером дала крутий досвід та багато чого навчила, мені подобалося розбирати продукт на деталі та вивчати його.
Цікаво, як швидко все змінюється та прогресує в індустрії — наприклад, у часи мого студентства продукт іноді міг компілюватися хвилин 45—годину.
І поки це відбувалося, ти не міг працювати з комп’ютером, треба було просто чекати.
Доводилося постійно підходити і перевіряти, скільки ж там іще залишилося до кінця.
Тож ми з колегами створили скрипт, який інтегрувався з мобільними операторами (на той час вони це дозволяли безкоштовно) — щоб отримувати смс, коли все буде зібрано і можна буде повертатися до роботи.
Тоді нам здавалося, що це ну дуже круто!
