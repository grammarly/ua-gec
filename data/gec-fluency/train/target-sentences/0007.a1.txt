Дорогі мої діточки!
Ще зовсім недавно Ви мріяли про спільне життя, про те, як даруватимете одне одному радість.
А оце вже й тиждень після весілля збіг непомітно...
Бажаю, аби так швидко тікали в небуття миті щоденних розчарувань, а любов взаємнилася сторицею!
Вірю: так і буде, якщо пам'ятатимете про мій Вам напутній дарунок.
По-перше, не нав'язуйте лише односторонні осібні думки й бажання, а прислухайтеся до взаємопорухів думок і бажань, щоб любовесяяти.
По-друге, не бійтеся спільномріяти й старайтеся разом утілювати задумане.
По-третє, окрилюйте, а не приземляйте, надихайте одне одного, а не лише надихайтеся.
Шукайте час, не лише щоб разом відпочити, а й облаштувати власну оселю...
Будьте самими собою, але не встидайтеся ставати кращими!
Не скупіться на похвалу навіть за дрібку радості, ініціативи чи задоволення.
Довіряйте.
Будьте щирими.
Радьтеся.
Не впускайте у свій сімейний дивосвіт сторонніх...
Із любов'ю й найсвітлішими сподіваннями для Вас —
тато.
