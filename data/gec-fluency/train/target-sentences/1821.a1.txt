Після того, як стадія РЕМ закінчується, знову йде в суворій послідовності друга, третя і четверта стадії.
Експериментів стосовно РЕМ-сну було зроблено безліч.
Перевіряли навіть, чи сняться сни тваринам.
У 1983 році в Пенсильванському університеті під керівництвом Е. Морісона кішці зробили делікатну операцію, зруйнувавши в мозку мікрообласть синьої плями — того місця, яке відповідає за атонію під час РЕМ-стадії.
Після операції поведінка кішки не змінилась, а ЕЕГ реєструвала нормальний сон з нормальною фазою швидкого сну.
І що ж?
Оперована кішка під час парадоксального сну вставала, починала ілюзорно обстежувати приміщення, наздоганяла уявну мишу, вмивалась...
Перед очима спостерігачів кішка демонструвала свої сни.
Останнім часом довели, що сни сняться і під час повільного сну.
Тільки ці сни коротші і не такі емоційні.
Щоб це перевірити, сплячих будили під час повільного сну першої стадії і запитували про сновидіння.
У такій постановці досліду виключалась можливість згадувати сон із минулої стадії швидкого сну.
У більшості випадків випробовувані розмовляли про сновидіння.
[11]
Цікавим є той факт, який свідчить, що тривалість кожної із стадій сну для різних вікових категорій, різна.
Якщо у дорослої людини квота швидкого сну становить у середньому 14%, то у дітей вона вища.
Крім того, в перші 10 днів життя людини відношення фаз сну значно змінюється.
Це відображено на графіку (додаток 6 — квота швидкого сну позначена червоним кольором): квота швидкого сну першого дня становить 77,7% і протягом десяти днів знижується до 43,7%.
Це при тому, що загальна тривалість сну у малят значно переважає над тривалістю сну інших вікових категорій.
[14]
Часто прокидаєтесь уночі?
Згідно з теорією психоаналізу, підсвідомість є сумою всіх думок, спогадів, імпульсів, бажань і почуттів, яких ви не усвідомлюєте, але які діють на ваші емоції і вашу поведінку.
У снах сама підсвідомість і керує ними, тому у сновидінні втримується стільки послань, скільки емоцій у ваших думках.
Але існують сни, які концентруються на певних посланнях.
Наприклад, бувають творчі сни, в яких сила символів настільки стимулює до творчості, що ви, прокинувшись, одразу відчуваєте необхідність намалювати картину, заспівати або написати книгу.
До іншого типу сновидінь належать такі, які показують на очевидне у вашому житті.
Бувають такі, в ході яких до вас приходить вирішення якоїсь особливо важкої або неприємної проблеми, такої, з якою ви ніяк не могли справитись.
Інколи стається так, що ми маємо змогу змінити сюжет або кінець нашої розповіді-сновидіння, навчившись усвідомлювати, що ми спимо і бачимо сон. [2, глава 5 с. 59-60]
Саме Фредерік ван Еден вперше назвав такий сон люсідним, тобто свідомим.
Такі сни мають незвичну ознаку: сплячий ніби «прокидається» від звичайного сну і несподівано відчуває себе в стані реального життя, при цьому, він знає, що лежить у ліжку і спить, але світ сну, в якому він перебуває, зовсім реальний.
З якою конкретно фазою сну можна зв’язати свідомий сон —невідомо.
Отже, існує принаймні три окремих типи розумової активності, які виникають у стані сну: «сон», пов’язаний із першою стадією за схемою ЕЕГ, «мислення сновидіння», пов’язане з другою, третьою чи четвертою фазами ЕЕГ і люсідний сон.[6, глава 4, с.31]
Чарльз Тарт виділяє також іще четвертий тип сну, той, що виникає під час приймання наркотичних засобів.
