Сашку, чому протестантизм?
Саме з цієї фрази розпочалась історія одного парубка, яку я бажаю розповісти.
Насамперед варто зауважити те, що питання правдивості використаного імені, часового простору, ставлення до людини, що вказана як оповідач історії, — це політ вашої фантазії. Будуть цікаві ваші варіанти здогадок.
Отож, одного разу я вирішили запитати Сашка про те, як він став протестантом, як хлопець дійшов до цього, не будучи надто обізнаним у цьому релігійному питанні.
Сашко має брата-близнюка, з яким із раннього дитинства мав багато перипетій у стосунках. Максим був кволою дитиною, тому виключно з батьківської жалості, яка виливалась у надмірну любов, Сашко почувався менш потрібним.
Дитина намагалася завжди бути кращою за свого близнюка, щоб здобути любов, якої так не вистачало.
Проте не зміг він відшукати ту формулу, якою слід було скористатись, аби отримати те, до чого прагнув.
Злість і жорстокість від власної неспроможності зрозуміти й “перетягнути” батьків на свій бік переповнювали дитину, яка від маленького недолюбленого хлопчика виросла до ненависника у школі.
Коротше кажучи, Сашко був поганим підлітком.
Спілкування й стосунки з батьками сходили нанівець. Та все ж він мав одну пристрасть — відкриття власного бізнесу, на що він і зважився ще у шкільні роки, хлопцю вдалось зібрати команду й створити сайт із продажу реклами онлайн.
Справи йшли начебто добре, та вже в одинадцятому класі Сашко почав задумуватись над релевантністю особистих цінностей, призначенням людського життя в цьому світі.
Усвідомивши, що він не розуміє, що відбувається з власним життям, і перебуває у цілковитому ступорі щодо вибору подальших дій, парубок вирішив не вступати у вищий навчальний заклад відразу після закінчення школи, а обрав так званий gap year, який проводить «Українська академія лідерства» (далі — УАЛ).
У новому місці Сашко продовжував бути хейтером, його не любили всі, й він нікого не любив.
Так одного разу на черговій збірці уалівців, одна з учасниць запропонувала новий проєкт, основна суть якого полягала в створенні відео на тему вшанування пам’яті жерт Голодомору.
Усі учасники із захопленням підтримали цю ініціативу, а Сашко сказав: “Це дурня”.
Після закінчення зборів дівчинка, що висунула ідею, підійшла до хлопця й сказала: “Ти неймовірно добрий в душі, тобі просто бракує любові”.
Олександр знав про що вона говорить, знав про цю прогалину в серці, якому постійно чогось бракувало.
Час йшов, шкільний бізнес давно розвалився, й потрібно було шукати натхнення для подальшої праці.
Хлопець віднайшов його у книзі “Протестантська етика і дух капіталізму” — праця німецького соціолога Макса Вебера.
Тоді постало питання: “Що ж таке той протестантизм й з чим його їдять?”. Адже батьки — затяті атеїсти, й думка про будь-яку релігію ніколи не проскакувала у цій родині.
Тоді: похід в церкву — 4.5 місяці ридання — 7 травня 2017 року (хрещення Сашка й цілковите  подолання ненависті до брата).
— Сашко, чому протестантизм?
— Наталю, бо тут я наповнив своє серце любов’ю.
Зараз розповім все спочатку...
