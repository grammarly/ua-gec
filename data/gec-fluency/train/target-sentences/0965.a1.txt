Як і деякі інші колеги з Grammarly, у школі я отримав стипендію за програмою FLEX та 1 рік навчався за обміном у США.
У 15 років поїхати до іншої країни, адаптуватися до іншої культури –  непросто, але дуже цікаво.
Незважаючи на те, що я ріс у Києві, де, здавалося б, завжди вирує життя, на той момент я все одно перебував у “своєму маленькому світі”, і ця поїздка дозволила мені вийти за його межі, розширити світогляд.
Завдяки FLEX зміг вивести на новий рівень знання англійської мови, що дуже допомогло у подальшій роботі.
За програмою потрапив до сім’ї з одностатевим шлюбом (дві мами) та двома прийомними дітьми.
Дуже вдячний їм за час, який вони приділили мені, та за те, що навчили людяності та поваги до відмінностей.