Есе-рецензія на фільм або художній твір “Містер Робот”
Коли шукаєш, що такого цікавого подивитися б на “одному подиху”, зазвичай хочеш поринути у цікавий та захопливий сюжет.
Наприклад, гарним варіантом є психологічні трилери або драми, що з кожною серією відкривають тобі серіальний світ героїв зовсім з іншого боку, ніж ти звик розуміти з початку перегляду.
А що казати, якщо думки та наміри героя з самого початку ти можеш розділити.
Головний герой цього серіалу постає ніби бетменом в ІТ-шному світі та світі великих корпорацій сьогодення.
Він наче бореться з дуже великою силою, яку не можна перемогти.
Але не так усе очевидно насправді, як спочатку здається.
Серіал розповідає про Еліота Алдерсона — молодого інженера кібербезпеки вдень і талановитого хакера вночі.
Еліот є інтровертом і соціально неадаптованим.
Через постійне почуття тривоги і занепокоєння йому важко спілкуватися з іншими людьми.
Еліот опиняється на роздоріжжі, коли таємничий лідер підпільної хакерської групи намагається завербувати його, щоб знищити корпорацію, з якою він співпрацює.
Внаслідок своїх особистих переконань Еліот намагається встояти перед можливістю скинути керівників, які, на його думку, керують світом і руйнують його.
Кожного разу він натикається на незрозумілі перешкоди, які тільки навколо нього і відбуваються.
Та перебуває у центрі моральних дилем.
Йому не раз вдається перехитрити своїх реальних супротивників, окрім одного — його самого.
Увесь час йому то допомагає, то супротивиться його інша особистість.
На її честь і названий сам серіал — ця особистість виникла через те, що він дуже рано втратив батька та потребував захисту від зовнішнього світу, а мати майже ним не займалася.
Ця друга особистість називає себе “захисником”, її герой вважає батьком, і з’являється вона у напружених ситуаціях.
Ми, як глядачі, спочатку не бачимо те, що відбувається поки присутня друга особистість, тому це стає загадкою, та намагаємося відгадати такі “провали у пам’яті” героя.
Містер Робот є співзасновником і лідером хакерської групи fsociety («Нахрен Суспільство»), революційним пророком, який планує знищити найбільший у світі конгломерат.
Хоча він розумний і харизматичний, Містер Робот також емоційно маніпулює і може швидко приймати рішення, навіть якщо це виявляється не гарним морально чи законним.
Мені дуже сподобалася ще одна головна героїня, його сестра Дарлін Алдерсон — ось хто був справжнім помічником та захисником Еліота у складних моментах.
Вона також дуже розумна, смілива, але, на відміну від головного героя, ще й активна, відкрита та товариська.
Вона теж хакер-активістка.
Дарлін — одна з небагатьох людей, яка бачить Еліота наскрізь і завжди знає, з ким вона говорить.
Вона може бачити те, чого не може бачити сам Еліот.
Часто головний герой перебуває у небезпеці, а його життя під загрозою, особливо через моральні погляди, але завдяки розуму, добре продуманим, спланованим та правильно прийнятим рішенням йому вдається досягти своїх цілей.
Весь час герой бореться за те, щоб знищити компанію “Зла” та звільнити суспільство від гноблення.
Він хоче позбавити людей від постійних боргів, позик і кредитів, тим самим давши людям свободу.
Фінал серіалу тримає глядачів у напрузі та тільки в кінці дає зрозуміти увесь сенс.
Головний герой тільки тоді повністю відкривається, коли закінчує діалог з уявним другом — глядачем.
Однозначно раджу переглянути цей серіал.
