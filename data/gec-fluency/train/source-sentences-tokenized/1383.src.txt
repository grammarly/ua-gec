Кентуріон витягнув із одного з двох чохлів на поясі брудного хлібного ножа і подав його прокураторові , а сам пішов .
- А в кого взяв ножа ?
- У хлібній крамничці біля Хевронських воріт , як входиш у місто , одразу ж наліво .
- Пілат подивився на широке лезо , чомусь перевірив пальцем , чи гострий ніж , і сказав :
- Щодо ножа не хвилюйся , ніж повернуть у крамничку .
А тепер мені потрібне друге : покажи хартію , котру ти носиш із собою , і де записані слова Єшуа .
Левій з ненавистю подивився на Пілата й посміхнувся настільки недоброю посмішкою , що обличчя його спотворилось повністю .
- Усе хочете відняти ?
І останнє , що маю ? - запитав він .
- Я не сказав тобі віддай , - відповів Пілат , - я сказав покажи .
Левій порився за пазухою й витягнув сувій пергаменту .
Пілат узяв його , розгорнув , розстелив поміж вогнів і , жмурячись , почав вивчати малорозбірливі чорнильні знаки .
Важко було зрозуміти ці криві рядки , і Пілат морщився та схилявся до самого пергамента , водив пальцем по рядкам .
Йому вдалося усе ж таки розібрати , що написане являє собою незв'язний ланцюжок якихось висловів , якихось дат , господарських нотаток і поетичних уривків .
Дещо Пілат прочитав : " Смерті немає ...
Учора ми їли солодкі весняні баккуроти .
