Остання послуга, яку розглянемо в #хуізкопірайтер, — це написання текстів до соцмереж. Вважаємо їх не гіршими за інші й такими, що теж вимагають відповідального ставлення. Але з ними проблема: деякі компанії вже зрозуміли, що в соцмережах потрібно спілкуватися, але ще не зрозуміли, що важлива якість, а не кількість. Тож розгляньмо ідеальний сценарій.

1. Копірайтер знайомиться з компанією, її маркетинговими завданнями і комунікаційною стратегією. Якщо вже готовий рубрикатор, використовує його. Якщо ні, створює новий, що вирішуватиме задачі, відрізнятиметься від конкурентів і подобатися аудиторії.

2. Копірайтер або контент-менеджер формує контент-план на місяць. Тобто позначає в календарі, які публікації виходитимуть у конкретні дні. Різні теми мають чергуватися, щоб читачам не набрид одноманітний потік.

3. Копірайтер збирає у компанії інформацію. За декілька годин цілком реально назбирати всю інформацію на місяць уперед.

4. Копірайтер пише тексти згідно з усталеними форматами бренду. Вміщує всю необхідну інформацію, витримує стиль компанії, пам’ятає, що тексти в соцмережах читатимуться швидше, ніж інша реклама.

5. Клієнт перевіряє тексти на фактаж, відповідність завданням бренду й усталеним форматам.

6. Тексти вичитує коректор.

7. Копірайтер віддає тексти контент-менеджеру, який займатиметься постингом. У певних випадках копірайтер також робить підказки дизайнерам: які ключові думки можна розвинути в зображенні.

Варто усвідомити: копірайтер займається лише текстовим аспектом дописів. У нього в команді також мають бути дизайнер і контент-менеджер, який керує процесом, публікує дописи і відповідає на коментарі підписників.
