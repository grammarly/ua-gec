Наш останній пост із серії #хуізкопірайтер — про життєво необхідне — як оцінювати текст. Наразі єдиний інструмент, відомий бізнесу, — це перевірка унікальності на SEO-орієнтованих сайтах. Але проблема: такі сайти показують лише, чи не вкрав копірайтер текст у колег. І це аж ніяк не показник якості, а норма.

А що замість цього? Пропонуємо кілька складніших, але правильних перевірок.

1. Перевірте, чи містить текст меседжі, прописані у завданні. О, так, у вас має бути сформоване завдання.

2. Перевірте, чи текст відповідає стилістиці, прописаній у брендбуці. Якщо здається, що якісь слова і формулювання випадають, обговоріть це з копірайтером.

3. Дайте прочитати текст фокус-групі, але визначте конкретне завдання. Запитайте, наприклад:

◾️чи ви б звернулися до компанії і чому,
◾️чи ви отримали необхідну (сформовану в ТЗ) інформацію,
◾️які частини тексту вам здалися незрозумілими.
