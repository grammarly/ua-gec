Як змінилось використання інтернету під час карантину?
Через перехід багатьох людей на віддалену роботу та карантин, в Європі різко зросло навантаження на мережу. Найбільшими споживачами трафіку є стрім-сервіси. Якщо раніше пік навантаження припадав на вечір, то зараз ті ж обсяги трафіку ганяють уже з сьомої ранку. Люди масово дивляться серіали, відео та користуються відеодзвінками.
Влада Франції розглядає можливе закриття доступу до Netflix та YouTube. Натомість оливи у вогонь має підлити відкриття стрім-сервісу Disney+.
У Німеччині спокійно: трафік в одному з найбільших інтернет-вузлів планети у Франкфурті виріс на 9% і зараз на піку використання становить 9,1 тбіт/сек. Це 25% від максимального навантаження.
В Іспанії лідером за трафіком є Мадрид — від початку карантину він виріс на 60%.
Раніше YouTube та Netflix примусово зменшили якість відео для частини європейських користувачів з HD на SD, тобто до середньої якості.


