5.5. Підсумки розділу
Цей розділ знайомить із інструментами Microsoft Word для надання вмісту посібника можливостей інтерактивного тексту, що реагує на дії читача. Крім звичайних функцій гіперпосилань, ці можливості дозволяють розв’язати проблеми з автоматичним оновленням посилань на рисунки, таблиці і літературні джерела, які виникають при пересортуванні у посібнику.
У розділі розглянуто питання:
- надання тексту можливостей інтерактивності за допомогою закладок, гіперпосилань та перехресних посилань;
- ефективної організації посилань на рисунки, таблиці і літературні джерела.
При цьому зазначено окремі обмеження для засобів автоматизації Microsoft Word та можливі шляхи їх обходу.

Наприкінці можна сказати таке. Microsoft Word має широке коло можливостей, які дозволяють використовувати його далеко за межами використання простих редакторів тексту з функціями вставки рисунків і таблиць. Він має розвинуті інструменти для роботи із великими і складними документами. Але тільки використання стилів і засобів автоматизації дозволяють значно полегшити цю роботу та уникнути багатьох проблем із підготовкою і відображенням тексту. Саме ці засоби забезпечують підготовку електронного посібника, який буде максимально зручним для використання у сфері дистанційної освіти.
