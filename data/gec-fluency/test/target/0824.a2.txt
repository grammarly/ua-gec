Коли від'їздив Чечевіцин, то його обличчя було суворе, гордовите, і, прощаючись із дівчатами, він не сказав жодного слова, лишень взяв у Каті зошит і написав на пам'ять:"Монтігомо Соколиний Кіготь".
Каштанка
Розділ перший
Погана поведінка
Молода руда собака — суміш такси з дворняжкою — вельми схожа мордою на лисицю, бігала туди-сюди по тротуару і безтурботно роздивлялася на всі боки. Іноді вона зупинялася і, плачучи, піднімала то одну задубілу лапку, то іншу, намагалась усвідомити: як так могло трапитись, що вона заблудилася?
Вона чудово пам'ятала, як минув її день і як врешті-решт опинилася на цьому незнайомому тротуарі.
День почався з того, що її господар, столяр Лука Олександрович, одягнув шапку, взяв під пахву якусь дерев'яну річ, що була загорнута в червону хустину, і крикнув:
