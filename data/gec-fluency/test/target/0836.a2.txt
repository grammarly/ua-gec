У цілому складно виділити щось одне, оскільки маю чимало страв, які подобаються, і взагалі я не дуже вибагливий до їжі. Але можу виділити одну з найбільш простих, смачних і ситних страв. У цьому сенсі моя улюблена страва — це картопля з відбивними. Як правило, під картоплею варто розуміти картопляне пюре. От серйозно. Інгредієнтів там небагато: картопля, вода, можливо, масло (за бажанням), м'ясо, яйця і приправи для м'яса. Готується така страва не більше години. Ну, це якщо не надто багато смажити відбивних. Загалом я можу її приготувати і сам, але, звичайно, краще за мене це робить моя мама. Тому насолодитись таким обідом я можу вдома, але не тільки там. Її також добре готують в одній із популярних в Україні мереж закладів харчування. Там вона є доволі дешевою, хоч від того і не менш ситною. До страви також можна взяти молоко чи кефір. Смакує вона і з овочами: помідорами, огірками. Хтось навіть додає сало з цибулею та часником. Не знаю, чому я обрав саме цю справу, мабуть, через спогади з дитинства, але впевнений, що познайомлю своїх дітей із таким простим і смачним рецептом.
