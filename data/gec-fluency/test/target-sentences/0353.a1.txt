Кожен із нас знає, як важливо підтримувати чистоту.
Ми регулярно прибираємо у своїй квартирі, але чомусь забуваємо про те, що робиться навколо наших осель.
Засмічені вулиці, парки та сквери стають усе більшою проблемою нашого часу.
Студенти Дніпровської медичної академії знають, що це не можна пускати самопливом.
Саме тому 28 вересня о 16:00 небайдужі молоді люди збираються на масштабне прибирання.
Під керівництвом Сектору з питань волонтерських ініціатив ми хочемо облагородити територію довкола 6 та 7 гуртожитків, а також вулицю Мандриківську.
Незважаючи на те, що по цій вулиці кожного дня проходить чимало людей, вона являє собою неприємну картину.
Засмічена та неохайна, вона справляє неприємне враження на будь-кого.
Але ще не все втрачено, бо зусиллями студентського товариства ситуація може змінитися на краще.
Все, що для цього потрібно, — 2 відра, 3 віника, троє грабель, одна ручна пила, пакети сміттєві 100 л та 40 пар рукавиць.
Допоможімо нашому місту стати кращим!