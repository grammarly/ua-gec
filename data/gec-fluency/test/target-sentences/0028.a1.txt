Коли ми були молодшими школярами, нас вчили народних прислів'їв. "Зі світу по нитці —  бідному сорочка".
Тоді глибокий сенс народної мудрості ще не був нам доступним через брак досвіду.
А от зараз наочно бачу, як гуртом, спільними зусиллями можна створювати корисні речі, які стануть у нагоді.
Завдяки вовняній пряжі, яку я купила в #ІринкаАгафонова #СвітланаАндрійчук, а також #ТМЯрослав, витративши певний час, я зв'язала речі,  необхідні для передчасно народжених малят.
Із бавовни вийшов милий восьминіг, який може слугувати валиком під спинку малюку, а також іграшкою-подразником для "гасіння" спонтанних рухів маляти.
Це та категорія діток, яких небагато, тому шити одяг у промислових масштабах нерентабельно.
Та вони є і надзвичайно потребують уваги та піклування.
Батькам і рідним у непростий час після пологів вистачає турбот, щоб ще займатися власноручним створенням в'язаних речей.
Та в будь-якій країні знайдуться небайдужі майстрині, здатні поділитися своєю любов'ю, уміннями, часом і створити необхідні для таких малюків одяг, пледики, іграшки-комфортери.
