Насправді, я не дуже люблю святкувати. Та виключенням є Різдво. Спочатку ставимо ялинку... Хоча ні, цілу ялинку вже давно не купляємо, бо багато мороки. Одного разу повісили на вікно гулочку, іншого - малюнок ялинки, а коли повезе, то знайдемо в комірці штучну ялинку і поставимо її. Є щось дуже затишне у обрядах Різдва. Вдень 6го з мамою готуємо 12 страв, обов'язково кутю, а на Свят-вечір сісти з сім'єю та балакати, розхвалюючи як все смачно. Як була меншою, то ще й колядувала всім-всім родичам по телефону. Сьомого, на Різдво виходимо в центр міста, аби попити з людьми вина і погріти руки об пластянку. Якщо грає музика, то і потанцювати. На відміну від Великодня, Ісус не помирає та воскресає, а народжується. Якось веселіше. Наступне Різдво хочу відсвяткувати з татом в селі.

