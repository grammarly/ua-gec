Наступного дня Найт подзвонив мені з таксі.

"Раз чи два я взяв невірний слід, докторе, -- визнав він. -- Я трохи знаюся на методах детективів і я керувався деякими з них, розраховуючи врешті вийти на Джольнса. Пістолет був .45-го калібру, тому я думав, що звісно ж знайду його на 45-й вулиці, де він збиратиме докази. Потім я знов намагався знайти детектива в Колумбії, бо постріл у спину звичайно ж вказує на цькування перед вступом у студентське братство. Але я так і не зміг знайти жодного його сліду."

"І не зможете", -- поспівчував я йому.

"Звичайними методами не зможу, -- сказав Найт. -- Можу вештатися туди й сюди Бродвеєм цілий місяць без жодного успіху. Але ви заділи мою гордість, докторе; і, якщо я не знайду вам Шемрока Джольнса сьогодні, обіцяю, що я більше ніколи не вбиватиму і не грабуватиму в вашому місті."
