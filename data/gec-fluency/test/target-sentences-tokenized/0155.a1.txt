Шостий допис # хуізкопірайтер — про тексти для друку .
Враховуємо все : буклети , лифлети , постери , листівки , навіть книги , якщо у бренду є така потреба .
Схема роботи з ними , як із сайтами , але зі серйознішими вимогами до грамотності , адже передрукувати наклад дорого .
1 .
Розпитуємо клієнта , для чого готується матеріал , яке його завдання , для кого призначений і за яких умов роздаватиметься .
На цьому етапі копірайтер може порадити цікавіший формат , аніж вигадала компанія .
Наприклад , якщо бренд планує презентувати себе на конференції і готує матеріали в промопакет , копірайтер поставить під сумнів , чи буде ефективною звичайна листівка і чи звернуть на неї увагу .
Також копірайтер враховує , чи підходить формат для тієї кількості інформації , яку брендові необхідно передати .
Якщо це можна зробити одним реченням замість шести сторінок — формат скорочується .
І навпаки .
Щоправда , виникає питання , як копірайтерові оцінювати свою роботу .
Очевидно , розрахунок за знаками провокує його до нечесності .
2 .
Після узгодження формату копірайтер збирає інформацію .
Нормально , якщо компанії доводиться за його проханням рахувати бізнес - показники , просити у клієнтів відгуки , призначати з керівником інтерв’ю .
Копірайтер не вигадує красиву інформацію , він її лише використовує .
3 .
Копірайтер нарешті доходить до того етапу , з яким його й асоціюють , — створює текст .
Пише з урахуванням верстки , пам’ятаючи визначені обсяги й обрану стилістику .
4 .
Клієнт узгоджує текст , вносить правки .
Від клієнта не вимагають коментарів щодо мови і форми , лише перевірка фактів .
Якщо ж клієнт сумнівається , чи текст виконує поставлене завдання , він запитує про це копірайтера , і в діалозі вони знаходять відповідь .
Сценарій , коли клієнт переписує текст , неприпустимий і означає одне з двох : 1 ) клієнт не перевірив кваліфікацію копірайтера під час знайомства ; 2 ) клієнт не вміє довіряти професіоналам .
5 .
Коли текст узгоджений , його вичитує коректор .
На цьому етапі виправляються стилістичні , граматичні і пунктуаційні помилки , прибираються одруківки , форматування тексту набуває цілісності .
6 .
Після верстки тексту копірайтер фінально вичитує текст , аби переконатися , що не з’явилося нових помилок і що дизайн правильно розставляє акценти .
7 .
Копірайтер , якщо є можливість , підглядає , як аудиторія реагує на промоматеріал .
Залежно від результату використовує фідбек або як бальзам на душу , або як мотивацію для професійного зростання .
