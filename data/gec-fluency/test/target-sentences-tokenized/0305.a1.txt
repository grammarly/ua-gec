І коли секретар та конвой повернулися на свої місця , Пилат оголосив , що затверджує смертний вирок , який оголосила рада Малого Синедріона злочинцю Ієшуа Га-Ноцрі , і секретар записав сказане Пилатом .
За хвилину перед прокурором стояв Марк Крисобой .
Йому прокурор приказав передати злочинця начальникові таємної служби і при цьому наголосити тому про розпорядження прокурора про те , що Ієшуа Га-Ноцрі має бути відокремлений від інших засуджених , а також , що команді таємної служби під страхом тяжкої кари заборонено розмовляти з Ієшуа на будь-які теми чи відповідати на його запитання .
По знаку Марка навколо Іешуа замкнулось коло конвою і його вивели з балкона .
Після цього перед прокурором постав стрункий , світлобородий красень з морадми левів , що виблискували на грудях , з орлиними пір'ями на гребені шолома , із золотими бляшками на портупеї меча , в зашнурованому до колін взутті на трійній підошві , в накинутому на ліве плече багряному плащі .
Це був легат , який командував легіоном .
Його прокурор запитав про те , де зараз перебуває себастійська когорта .
Легат повідомив , що себастійці утримують кордон на площі перед іподромом , де буде виголошено перед народом вирок злочинцям