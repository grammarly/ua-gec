C о н ц е (дає задаток). Я чую, як виїхали водовози... Пора мені сходити... Ну, затемнення я думаю влаштувати 7-го серпня, зранку... До цього часу маєш бути готовий... Ти затулиш мене так, щоб затемнення було за можливості повним...

М е с я ц. А на які місця накажете тінь наводити?

С о н ц е (поміркувавши). Приємно було б похизуватися перед Західною Європою, але ледве там оцінять нашу затію... Тамтешні дипломати вважають себе спеціалістами з теми затемнень, а тому вразити їх важко... Лишається, либонь, Росія... Так хочуть і астрономи. Тоді{,=>:::error_type=Punctuation} наводь тінь на Москву, але не бездумно. Постарайся, щоб затемнення вийшло тенденційно. Ти накрий сутінками тільки північну частину Москви, а південну залиш... Нехай Замоскворіччя, яке знаходиться в південній частині, побачить, як ми його ігноруємо... Темне царство!


