Зміна ціннісної парадигми  у професійній діяльності: виклики сьогодення
Зараз починати свій шлях у сфері ІТ набагато простіше ніж скільки-то років тому, адже зараз навколо дуже багато доступних ресурсів, корисної інформації для новачків, а також популярна ідея менторства.
Будучи студентом, ти усвідомлюєш, що все більше і більше твоїх знайомих, одногрупників починають працювати, і вже подумки починаєш себе підштовхувати на пошуки чогось подібного.
Згодом хочеться звичайно, щоб це був непросто підробіток заради підробітку, а закладати основи своєї майбутньої кар'єри.
Складно відразу визначитися з напрямком, адже наші університети дають дуже широку освіту, адже навіть, коли вчишся на повністю технічній здавалося б спеціальності - у тебе будуть в розкладі такі предмети, як філософія, етика, соціологія, політологія та інші.
А в кожному новому семестрі у тебе приблизно по 8 нових предметів, на кожному з яких нові вимоги зі своїм обсягом завдань.
Здобуваючи освіту програмного інженера чи системного аналітика, розумієш, що в тебе намагаються впихнути якомога більше різних технологій - не важливо сучасних або застарілих.
Ти постійно вчиш якусь нову мову програмування, коли тебе начебто і влаштовувала попередня, різноманітні алгоритми, які в основному ти не будеш використовувати в повсякденному житті.
А завдання студента як раз просіяти через своє “сито” і виділити для себе необхідні знання та вміння, які допоможуть надалі.
Неможливо і не потрібно досягати успіху відразу в усьому, з огляду на ту кількість інформації, що йде з усіх сторін.
Адже навіть самі університети вже прибрали необхідність прагнення до червоного диплому, що дає сумнівне досягнення, як і золота медаль в школі.
Навколо повно онлайн курсів, альтернативних підходів до навчання крім інституту.
Найважливіше зараз - не загубитися в тому великому інформаційному потоці і відібрати для себе потрібний напрямок.
Але це не означає, що потрібно вибрати напрямок один раз на все життя, зараз цілком нормально експериментувати і кожні пару років хоч трохи, але змінювати свою область діяльності, хоча б навіть для того, щоб не відставати від швидкості зміни світових трендів.
Знаю приклади студентів, які знаходили для себе цікаву область ще на першому-другому курсі, і далі розвивалися саме в цьому напрямку, окремо від університетської програми, нові предмети були вже не настільки цікаві, і вони просто не витрачали даремно час на них.
Це теж хороший шлях, але немає невірних.
Мені ж складно було відразу щось вибрати.
Я до сих пір продовжую вбирати різноманітну інформацію звідусіль.
Мені подобається постійно у вільний час проходити якийсь додатковий онлайн-курс, читати про трендові технології, та й загалом я продовжую вчитися далі, отримуючи ще й магістерський ступінь.
Не завжди виходить знайти щось своє одразу, та важливо бути проактивним і намагатися брати участь у якомога більшій кількості доступних навколо активностей, просто потрібно відкинути свою невпевненість, головне пробувати, а не сидіти склавши руки в очікуванні.
Такий час, що на момент отримання диплома, ти вже повинен випробувати як мінімум пару стажувань або робіт, відвідати кілька освітніх курсів і вебінарів, щоб не залишати резюме з одним рядком про освіту.
І завжди цінується більше практичний досвід в компанії, ніж купа прочитаних книг в теорії.
Так що не потрібно боятися подаватися на стажування навіть з мінімальним досвідом в сфері, а там тобі допоможе ментор і підкаже в якому напрямку далі рухатися.
Поки не спробуєш, не дізнаєшся та не отримаєш досвіду.
Зараз особливо поважається обізнаність людини у декількох сферах одночасно, а також приділяють увагу додатковим критеріям для отримання роботи, так звані “софт скіли”, важливими є людські якості, моральні цінності та те, як людина “вписується” в корпоративну культуру компанії.
Сучасні спеціалісти та компанії ІТ сфери мають такі цінності як найрозповсюдженіші: інноваційність, ініціативність, лідерство, стійкість, відповідальність, командна робота, проактивність, гнучкість, креативність  Даний приклад цінностей узято з мого особистого досвіду та компанії.
Оскільки це все відповідає викликам сучасних трендів, такі цінності поважаються компаніями та взрощуються у співробітниках.
Отже, перед нами постає чимало викликів у професійній діяльності - як на самому її початку, отриманні професійної освіти, так і надалі, щоб залишатися обізнаним спеціалістом, не відставаючи від трендів сьогодення.
