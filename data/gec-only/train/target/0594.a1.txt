Подумала сьогодні про рекламу у метро. Дедалі частіше різноманітні некомерційні / соціальні проєкти використовують метро у якості рекламного майданчика. Це справді вдала ідея, враховуючи пасажиропотік. Але! Наскільки реклама некомерційних проєктів часто поступається комерційним:

1. Реклама не інклюзивна. Використовують неконтрастні фони, буквально білим по білому. Також поширені різні «креативні» шрифти, які на відстані, а тим паче на ескалаторі прочитати неможливо.
2. Незрозуміло, який головний посил. Образи на фото / картинках, не поєднуються з текстом.
3. Не креативна. Не привертає увагу, виглядає нудною.
4. Використовується забагато тексту, який, знов-таки, на ескалаторі прочитати неможливо.

Сумно бачити на таких бордах логотипи міжнародних організацій.

P.S. Дуже хочу позитивно відзначити інформаційну продукцію безпосередньо від метрополітену, а також від МОЗу. Добре читається, просто, але привертає увагу, все чітко та зрозуміло. Настав час громадському сектору чогось учитися у комунальних та державних установ)
