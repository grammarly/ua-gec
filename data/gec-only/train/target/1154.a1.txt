Поняття «поведінкове здоров’я» та «психічне здоров’я» часто вживають взаємозамінно. Поведінкове здоров’я – це сприяння благополуччю шляхом профілактики та лікування не тільки психічних захворювань, а й також наркоманії та інших видів залежності.

Часто проблеми, пов’язані з фізичним та психічним здоров’ям, виникають одночасно. Наприклад, люди, що хворіють на діабет чи серцеві захворювання, страждають також від депресії. Зважаючи на наш стиль життя (поведінки) та тісну і різноманітну взаємодію фізичного та психічного здоров’я, вкрай доцільним є лікування саме обох аспектів людського здоров’я.

Зрештою, мета поведінкового медичного втручання аналогічна меті інших видів первинної медико-санітарної допомоги — забезпечити нормальну життєдіяльність людини так, щоб вона могла мати більш здорове та повноцінне життя. Одночасне надання первинної медико-санітарної допомоги та поведінкової терапії в стінах тієї ж установи може допомогти людям продовжувати працювати у звичному темпі, навчатися, спілкуватися зі своїми родинами, брати участь у житті громади та мати можливість розвиватися.

Прикладом того, як Служба охорони поведінкового здоров'я допомагає людям, є лікування депресії. Депресія — це звичайна хвороба, яку можна вилікувати і тут нема чого соромитися.

Які ж симптоми депресії?
Існує багато причин виникнення депресії. Деякі хвороби можуть зумовлювати депресію або погіршувати вже наявний депресивний стан. Певні препарати можуть викликати зміну настрою. Варто звернутися до лікаря, якщо відчуваєте, що певні проблеми зі здоров’ям чи медичні препарати впливають на ваш настрій чи поведінку.
Якщо у вас наявна будь-яка з цих ознак, можливо, у вас клінічна депресія:
•зниження життєвої енергії;
•підвищений або знижений апетит;
•безсоння та розлади сну;
•потяг до алкоголю;
•збільшення норми медикаментів, прописаної лікарем, або звернення за рецептурними ліками до неофіційних джерел;
•відсутність бажання займатися тим, що раніше приносило задоволення;
•відсторонення та відмова від звичного життя, яке колись так подобалося;
•думки, що життя не варте того, щоб його прожити.
