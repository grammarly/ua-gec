Суддя неспішно закотилася в зал і, поправивши мантію правим маніпулятором, повільно зайняла свою нішу.
— Оголошується вирок суду. Суд розглянув матеріали справи Олександра Миколайовича Белотополя проти Держави Землі. Вина громадянина Белотополя 1995 року народження, що звинувачується в знущанні над штучним інтелектом, вважається повністю доведеною. Суд присуджує громадянину Белотополю 2ˆ8 років позбавлення волі; звинувачений звільняється від виконання покарання у зв'язку з похилим віком. Речові докази справи, яку розглядають (наукові статті про досліди над штучними нейронними мережами), запропоновано знищити в зв'язку з винятковою аморальністю і жорстокістю цих матеріалів. Вирок є остаточним і оскарженню не підлягає.


