ЗВІДКИ СВЯТО СПРАВЖНЬОГО БРЕНДУ УКРАЇНИ?

Сьогодні День символу України — вишиванки.

Одягаючись на фотосесії, часто не задумуємося, хто є автором свята.

Леся Воронюк, будучи студенткою Ужгородського нацуніверситету, у 2006 році запропонувала прийти на пари у сорочці. До того вишиванка вважалася селянщиною на фоні футболок із "Титаніком".

Цей факультетський "міжсобійчик" розрісся до рівня країни. До 2014 року це свято, крім очевидних Канади та США, відзначали ще 6 іноземних країн.

Від самого початку організаторами і водночас волонтерами українського світового бренду є Леся та шестеро її однокурсників.

Перед тим, як одягати вишиту сорочку на все, що рухається, автор свята нагадує: "Хто страждав за можливість носити вишиванку, ніколи не одягне її на кота".
