Щойно я застрибнула у вагон метро на радощах, що встигла, і зачинилися двері, якийсь чувак просто біля мене голосно прокричав "Люди, увага!". "Волонтер чи щось буде впарювати", — майнула перша думка. Але поки хлопець тримав паузу і спокійно глянув на мене, миттєво прийшла друга: "Ну, все, терорист". Поїзд ніяк не рушав і двері метро зловіще  відчинялися кілька разів, бо десь хтось їх не відпускав. Я вже подумала вискочити з вагона й уникнути участі в терористичному акті якогось ідіота за крок від мене. Але двері зачинилися. Не встигла я уявити, що буде далі, як хлопець так само голосно прокричав: "Мені абсолютно все одно, що ви про мене думаєте. Гарного дня!".
Завіса.

І вам гарного дня))
