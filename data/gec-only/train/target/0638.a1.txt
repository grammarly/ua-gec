Дивіться, яка історія. (ск) справа в у тому, що я расист.
Як і ви, майже напевно.

в принципі, ксенофобія — це абсолютно нормальне ефективне еволюційне рішення, бо чужинець завжди був більш небезпечний, ніж свій. Незалежно від того, за якою ознакою,— обережно ставитись до "інакших" давало більше шансів на виживання, а еволюція зараза цинічна.

Проблема в тому, що ефективне еволюційно рішення не завжди ефективне соціально. І тому природна установка, яка в нас прошита, зараз сильно грає проти нас. Людині постійно доводиться боротись із самою собою —задля того, щоб ми як суспільство, в цілому, були ефективніші. Тому що повага до гідності будь-якої людини —дуже важлива в сучасному світі з багатьох причин.
і тим не менш, повністю проти природи не підеш —відчуття "інакшості" все одно є, так чи інакше. що б ми собі не розповідали. Хоча воно, до речі, доволі швидко приглушується спілкуванням у мультикультурному середовищі.

Але тут є декілька важливих уточнень:
- "інакшості" а не "кращості / гіршості" чи "нижчості / вищості";
- без жодної необґрунтованої агресії чи дискримінації. Насправді я скоріше позитивно дискриміную представника іншої раси — просто тому, що буду дуже уважно стежити за проявами ксенофобії зі своєї сторони
- відчуття "інакшості" у відношенні до людей з іншими політичними поглядами чи в цілому цінностями буде значно сильнішим. Просто тому, що це важливіша відмінність

І можна на мене ображатись, але я не вважаю такий расизм поганим. Це просто факт, з яким потрібно жити і навчитись поважати інших. Просто тому, що всі спроби людей боротись із своєю природою закінчуються доволі сумно

І про протести в США. Я не знаю ситуації на місці, але припускаю, що все дуже і дуже непросто. В Україні агресивний расизм є, хоч про це і не прийнято говорити.
Проблема складна — і не має очевидного вирішення — інакше це вже давно зробили б.
Точніше, з однієї сторони, все доволі просто — потрібна просто нульова толерантність до агресивних проявів ксенофобії. З іншої сторони, неможливо миттєво змінити природу людей, а просвітництвом займаються [здебільшого] люди, які паразитують на проблемі. А коли доходить до акцій прямої дії — на проблемі ще і починають паразитувати звичайні злодії різного штибу.

І є ще одне "але". Навчаючись поважати права інших,не можна допускати ущемлення прав протилежної сторони. Не може бути звинувачена людина в тому, що раніше "її предки були расистами". Так само як не можна ущемлювати права людей просто тому, що вони залишаються осторонь розбірок. По-перше, це несправедливо, а, по-друге, лише загострює конфлікт. Тому залишаю за собою право сміливо "відправляти за грантами" всіх, хто мені розповідатиме, що я комусь щось повинен. Ну і, відповідно, багато з того, що відбувається в США, для мене виглядає дикунством.

Ну і наостанок, для особливо принципових, які вважають що не може бути компромісів зі злом. У всьому світі є одна дуже дискримінована група людей —це діти. Дискримінована в дуже багатьох відношеннях.
І це доволі смішна історія, тому що коли запитуєш дорослих, чому діти не мають права голосувати на виборах — вони наводять аргументи, абсолютно ідентичні тим, що озвучувались колись стосовно жінок.

Коротше, добра всім, щирості і толерантності
