— Ми поспішаємо? — спитав він.
— Так, мосьє, — відповів інженер.
— Тоді вперед! — гукнув командир Ферраґат.

За цим наказом, який було передано механізму через пневматичні пристрої, механіки запустили пускове колесо. Пара зі свистом полинула у напіввідкриті клапани. Довжелезні горизонтальні поршні заскрипіли та штовхнули стрижні дерева. Лопасти ґвинта почали бити по хвилях швидше й швидше, і "Авраам Лінкольн" величаво рушив поміж сотні заповнених глядачами поромів та суден-носіїв, які супроводжували його.

Набережні Брукліна і вся та частина Нью-Йорка, яка розташована на березі Іст-ривер, були заповнені зацікавленими громадянами. Три "ура!" підряд вирвалися із сотні тисяч грудей. Тисячі хустинок миготіли над людською масою, проводжаючи "Авраама Лінкольна" аж поки він не дійшов до вод Гудзона, до кінця цього майже острова, який являє собою місто Нью-Йорк.
