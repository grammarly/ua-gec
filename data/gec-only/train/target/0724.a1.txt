"ДВА КРИЛА, ЯКИМИ ПІДНОСИТЬСЯ ЛЮДСЬКИЙ ДУХ В БЕЗКРАЇ ПРОСТОРИ — ЦЕ ВІРА І НАУКА...". Це висловлювання видатного українця — о. Йосифа Сліпого (1892-1984) — дуже точно характеризує людське буття. У наш сучасний час (почасти маргінальний), люди пошуку і здобуття нових знань в інтересах суспільства виконують своє призначення, здебільшого, "без надії сподіваючись" (за Л. Українкою).
Переконаний та тішуся з того, що земля Золочівського краю була, є і буде яскравою завдяки особистостям, котрі в "безкраїх просторах з обома крилами" (тепер уже за о. Й. Сліпим). Згадаю тільки кількох видатних науковців-краян (зі світовим ім'ям): Роалд Гоффман (лауреат Нобелівської премії з хімії), Юрій Панейко (правознавець-адміністративіст, ректор Українського вільного університету) й низка інших достойників...
Після такого розлогого вступу маю приємність повідомити, що окреслені вище в краї "процеси" одержимих тривають. Зокрема, віднедавна Золочів також є містом, де народилася й отримала базові знання — а це Золочівська СШ #2, Золочівська музична школа, Золочівський економічний ліцей — наймолодша в Україні докторка фізико-математичних наук Христина Гнатенко (24.09.2020 МОН присуджено науковий ступінь доктора фізико-математичних наук!). Додатково повідомлю, що один із наукових напрямів, в якому Х. Гнатенко здійснює дослідження, — це "квантові комп'ютери та програмування".
Приймай вітання, Христино!
https://m.facebook.com/story.php?story_fbid=754557681994009&id=100023193513829
