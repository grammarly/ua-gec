"Певно, що так, — я відповів заповзято. — Але якщо Big Bill Dev...".

"Облиш, — перебив Knight, усміхаючись, — Я вже чув це кілька разів. Тепер запізно. Я продовжу".

"Якщо вбивства в Нью-Йорку залишалися нерозкритими, я розмірковував, попри те, що ними займалися найталановитіші детективи, то, мабуть, вони йшли хибним шляхом. І не лише хибним, а й цілком протилежним правильному. Це і була моя зачіпка.

Я вбив людину в Центральному Парку. Тепер дозвольте мені себе описати.

Я високий, чорнобородий відлюдько. Я не маю великих статків, мені остогидла вівсянка і єдина моя амбіція у цьому житті — померти заможним. Я холодний і безсердечний. Мені чхати на довколишніх і я не віддам ані копійчини на благодійність чи біднякам.
