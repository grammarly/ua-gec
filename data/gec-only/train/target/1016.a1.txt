— Почекай, панночко, заховаймося, — прошепотів Заглоба.
Голос лунав усе чіткіше.
— Бачиш щось, паночку? — запитала Олена.
— Бачу.
— Хто наближається?
— Кобзар з лірою. Пахолок його супроводжує. Якраз знімають взуття. Перейдуть до нас через річку.
Невдовзі плюскання води засвідчило, що, власне, переходять.
Заглоба з Оленою вийшли зі сховку.
— Слава Богу! — сказав голосно шляхтич.
— Навіки слава, — відповів дід. — А хто там є?
— Християни. Не бійся, діду, ми свої.
— Щоб вам святий Миколай дав здоров'я і щастя.
— А звідки, діду, йдете?
— З Броварів.
— А ця дорога куди веде?
— До хуторів, пане, до села...
— А до Золотоноші нею дійдемо?
— Можна, пане.
— Давно вже вийшли з Броварів?
— Вчора рано,  пане.
— А в Розлогах були?
— Були. Але кажуть, що туди "лицарі" прийшли, щоб битва була.
— Хто ж це сказав?
