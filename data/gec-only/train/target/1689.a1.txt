Не серджуся, просто це не мій шлях. Інтроверт — це коли мені розповідають, а я слухаю. Питання про мене теж ставити не можна, я прямо відповім, що це особисте. Якщо хтось про щось здогадується, то може тримати це при собі і просто чекати, що випадково ще щось підтвердить його здогади. З моєї позиції, я стараюся також здогадуватися, що хтось про щось здогадується, і зробити щось, щоб заплутати цих здогадувальників, в ідеалі, винести їм мозок, щоб вони не розуміли, що відбувається, щоб детектив не розкручувався, а ставав тільки складнішим і складнішим, бо я водночас в різних місцях і ретельно дотримуюся прямо протилежних поглядів, і т.д. Коротше, щоб при спробі здогадуватися щось про мене, у людей, які мають нахабство цим займатися, починав боліти мозок і вони неусвідомлено намагалися триматися подалі від таких спроб.

Водночас, я запросто зливаю факти про себе, якщо це потрібно для ілюстрації моєї логіки або якихось спростувань. Просто якщо я помічаю, що хтось намагається пов'язати різні факти в історію про мене, то знову потрібно починати операцію з виносу мозку.


