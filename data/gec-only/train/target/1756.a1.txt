Прикажчик піднімав і опускав курки, дихав на стволи, прицілювався і робив вигляд, що задихається від захвату. Дивлячись на його захоплене обличчя, можна було подумати, що сам він охоче пустив би в себе кулю, якби тільки мав револьвер такої прекрасної системи, як Сміт і Вессон.

— А яка ціна? — запитав Сигаєв.

— Сорок п'ять рублів, месьє.

— Гм!.. Для мене це дуже дорого!

— У такому випадку, месьє, я запропоную вам інші системи, дешевші. Ось, чи не хочете подивитися? Вибір у нас величезний, на різні ціни... Наприклад, цей револьвер системи Лефоше коштує тільки вісімдесят рублів, але... (прикажчик презирливо зморщився)... але, месьє, ця система вже застаріла. Її купують тепер тільки розумові пролетарі і психопати. Застрелитися чи вбити дружину з Лефоше тепер вважається дурною манерою. Гарний тон признає тільки Сміта і Вессона.


