Питання "де краще жити — в будинку чи в квартирі?" має окреме рішення для кожного. Зараз я живу в квартирі, більшу частину життя я жила в квартирі, але я б хотіла жити в невеликому будиночку.
Мені дуже подобаються саманні, глиняні, адже їм можна надати незвичну форму, вони можуть бути особливими внутрі і ззовні. Там обов'язково буде піч. І всі зручності. Меблі будуть з природних матеріалів, будуть вишиті маленькі подушки і інші дрібнички, створені власноруч.
Мені хочеться, щоб у ньому були сухі трави, це створює особливу атмосферу. І розмальовані стіни. Або прикрашені роботами дітей чи їхніми фотографіями.
Мені хочеться, щоб навколо будинку був сад фруктових дерев і куточок релаксу з водоймищем, навіть якщо це буде невеличке декоративне озеро. Неподалік будуть рости квіти, декоративні кущі.
Це буде місце затишку, відкрите для близьких людей.
