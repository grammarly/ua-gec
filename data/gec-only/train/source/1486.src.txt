"Ви зачепили мою професійну гордість, лікарю", -- сказав він у спокійному тоні. -- "Я вам доведу".

За дванадцять ярдів попереду нас пристойно одягнений чоловік ходив довкола кущів, куди завертала стежка. Найт зненацька дістав револьвер і вистрілив чоловіку у спину. Жертва впала додолу і лежала непорушно.

Величний вбивця неквапом підійшов до тіла, зняв з нього одяг, гроші, годинник, дорогоцінний перстень і шпильку для краватки. Потім він повернувся до мене, злегка посміхаючись, і ми продовжили нашу прогулянку.

Через десять кроків ми зустріли полісмена, який біг до місця, де було чутно постріл. Ейвері Найт зупинив його.
