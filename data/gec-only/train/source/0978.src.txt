За вісім років у Grammarly я прожив разом із компанією різні етапи. Наша команда у Києві виросла майже у 12 разів із моменту, коли я приєднався. Продуктами Grammarly зараз щодня користуються понад 20 мільйонів людей у світі. Минулого року наша компанія долучилася до клубу “єдинорогів”. Тоді, у 2012 році, я навіть подумати не міг, що буде ось так. Приємно бути дотичним до історії компанії разом із такою чудовою командою. Багато що змінюється із ростом Grammarly, але круто, що все найкраще переноситься у майбутнє — наприклад, тепла домашня атмосфера та улюблені традиції <3 Про арабську мову та знайомство з прикладною лінгвістикою За фахом я філолог – в університеті вивчала арабську та французьку філологію. Арабська мова завжди мене приваблювала, а ще – це одна із 6 офіційних мов ООН, а я свого часу мріяла працювати в дипломатичному корпусі. Вона досить непроста для вивчення, насамперед через складну граматичну структуру речень. А ще з часом розумієш, що та мова, якої вас вчать в університеті, існує певно лише у телевізійних новинах чи на офіційних переговорах. У реальності кожна країна Арабського світу, а то й регіон, – використовують власний діалект арабської мови, які можуть дуже сильно відрізнятися. Так, наприклад, араби з Марокко можуть не розуміти арабів з Єгипту через регіональні мовні відмінності. Тож мовна практика є дуже важливою для того, щоб познайомитися не просто з “книжковим” варіантом арабської, а тим, яким справді розмовляють люди. Із цим нам частково пощастило – адже в університету були партнерські програми і ми мали можливість їздити на практику. Після завершення навчання я певний час працювала у компанії, яка розробляла онлайн-перекладач, і займалася арабсько-російською мовною парою. Там нас навчили прописувати правила для перекладача за допомогою простих прийомів програмування. Фактично це стало моїм першим знайомством із прикладною лінгвістикою, раніше я навіть не задумувалася над таким напрямком. До слава, прикладна лінгвістика як окрема спеціальність з’явилася у моєму університеті лише 6 років тому.  
