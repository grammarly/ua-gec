"Вона має вище призначення," — повторив Ґудло Бенкс.
"Яким би не було її призначення, — відповів я, — але вона зайшла занадто далеко. І я знайду її як тільки так одразу без допомоги своїх колег".
"Гру закінчено," — сказав Ґудло, кладучи доміно, і ми випили пива.
Незадовго після цього молодий фермер, мій знайомий, приїхав до міста і приніс мені згорнутий блакитний папірець. Він розповів, що його дідусь нещодавно помер. Я приховав сльозу; він розповідав далі, що старий ревно оберігав цей папірець протягом двадцяти років. Він залишив його своїй сім'ї у спадок, який, окрім цього, складався з двох мулів і ділянки землі, непридатної для обробки.
