З початком війни на Сході України, з введенням квоти на українські пісні на радіо, більшість українців почали нарешті звертати увагу на власну ж музичну культуру. "Радості не було меж" для наших виконавців та моїх вух.
⠀
З початку конфлікту в моєму плеєрі залишилось три гурти північно-східного сусіда, які пройшли перевірку на ставлення до анексії, війни, України: музичний ансамбль з піснями-хоррорами, протестна світла альтернатива, та репер, що пише пісні.
⠀
Репер-гітарист нещодавно згадав власну юність та подався на онлайн хіп-хоп батл. Суть шоу проста: учасникам оголошують тему раунду, обмежують в часі та оцінюють пісні на виході. Далі проходять кращі. Основний акцент на текстовій складовій. Ідеальний формат змагання під час карантину.
⠀
І ось, цей гітарист "тягне за руку мене в то місце, де думаєш краще очей не мати" і на стадії 1/8 я слухаю не тільки голос, що привів мене туди, але й інших учасників конкурсу. Слухаю і розумію, що мої потреби в українському металі, рок-н-ролі закриті, а ось голод до нашого хіп-хопу є і будь-якій маленькій дитині потрібна увага, "без якої вона жити не може".


