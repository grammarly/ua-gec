Останнім часом технології “розумного будинку” дедалі більше проникають у наше життя. Це актуально і для контролю освітленості приміщення - люди намагаються автоматизувати цей процес та зробити його зручнішим.  Зазвичай, регулювання освітленості помешкання відбувається вручну, за допомогою жалюзі, ролет або штор. Це вимагає втручання користувача для регулювання яскравості освітлення при зміні його виду діяльності або інтенсивності зовнішнього освітлення. Це робить неможливим зміну рівня освітленості без участі людини.

Необхідність автоматичного регулювання може виникнути у різних ситуаціях:

- Вночі, коли користувач спить, задля поліпшення якості сну;

- При занятті діяльністю, що потребує підтримання сталого рівня освітленості у приміщенні, наприклад, читання або шиття;

- Для запобігання опіків кімнатних рослин занадто інтенсивним освітленням опівдні;

- Якщо віконний блок складається із декількох окремих вікон – ручне регулювання кількох механізмів стає обтяжливим.Ці приклади роблять актуальним створення автоматизованої системи регулювання рівня освітленості приміщення зовнішніми джерелами світла.

Існує три види віконних систем, що дозволяють регулювати інтенсивність освітлення: жалюзі, ролети та римські штори. Кожна із систем має свої переваги і недоліки.

Жалюзі є найрозповсюдженішим видом систем. Вони мають найнижчу ціну і, використовуючи їх, найпростіше отримувати зворотній зв'язок між кутом повороту пластин та поточним рівнем освітленості. Але, при цьому, для зміни куту повороту пластин необхідно застосувати двигун із великим крутним моментом, що збільшує вартість, розміри та енергоспоживання системи. При цьому, через особливості конструкції, двигун необхідно розміщувати перпендикулярно до площини пластин, що збільшує габарити пристрою. Також такі системи є не естетичними та погано поєднуються з сучасними інтер'єрами приватних осель. За ними складно доглядати через необхідність протирати від пилу пластинки по-окремості.

Тканинні ролети є другим за розповсюдженістю типом систем. Вони не мають недоліків жалюзі. Їх обертання потребує менше крутного моменту. Також, через особливості конструкції, двигун розміщується у площині тканини, що зменшує габаритні розміри пристрою. Системи такого типу можуть бути підібрані під будь-який стиль інтер'єру, що робить можливим їх використання як у житлових, так і у виробничих приміщеннях та офісах. Їх недоліком є складність отримання моделі залежності освітленості від положення штори. Проте, цей недолік може бути скомпенсований програмно.

Римські штори є найменш розповсюдженим варіантом. Їх неодмінною перевагою є зовнішній вигляд. Проте, найвища вартість, складність отримання моделі залежності освітленості та механізм регулювання положення штор, якийчинить проблеми для кріплення електродвигуна, робить використання такого роду систем найменш доцільним.

Проаналізувавши доступні варіанти, можна зробити висновок, що найбільше для створення автоматизованого керування освітленням підходить система на основі тканинних ролетів. Її вибір дозволяє зменшити габарити пристрою зарахунок використання менш потужного та габаритного двигуна і його вдалого розташування. Також, особливості конструкції системи дозволяють поєднати її із майже будь-яким інтер'єром, що стане перевагою для потенційних користувачів продукту
