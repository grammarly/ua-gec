Останнім часом багато читаю про нашу нову поліцію, різного, зазвичай поганого, але є і такі, що щиро у захваті від новостворених рейнджерів.
Я не у таборі ні одних, ні других.
Просто хочу поділитися своїми думками на сю тему.
Хочеш пізнати щось добре —дивися з різних кутів зору.
Тож будемо їх періодично змінювати для набуття волюму та розкриття граней.
Перша грань — мотиви курсантів.
Коли я здавав тести на полісмена, спілкувався з багатьма претендентами, й основний мотив попасти у поліцію був "а де я ще так зароблю тутво".
Висока зарплата потягнула туди людей з мотивом гроші.
Чи погано це?
Та ні погано, ні добре, просто факт.
Деякі пройшли туди за хабарі, але припускаю, що ідейні там також є.
Отака солянка, скільки фруктів у яких відсотках — не знаю.
Мій марафон тестування у поліцію був просто цікавим експериментом, але коли я дійшов до співбесіди то постало питання, а що коли запропонують місце?
Ми обговорювали це з товаришем, і я прийняв для себе рішення не вв'язуватись.
Щоб пояснити, чому я не вірю в успішність реформи у МВС, застосую мій улюблений прийом аналогій та метафор.
Що таке взагалі поліція?
Очевидно, що це підсистема складної великої системи, що зветься Держава!
Її так і називають — державний апарат,  чи державна машина.
От і уявімо собі державну машину як суцільний складний механізм — годинник, в якому все точно вивірено і розраховано, кожна пружинка і шестерня на своєму місці і виконує свою роль.
Пружинки і шестерні — це підсистеми у механізмі годинника.
Так от, що ми маємо, мали.
Ми мали старезний іржавий годинник, то одна, то друга шестерні в ньому клинили, він, то і діло, давав збої, і ґазді сего девайсу потрібно було в екстреному режимі шось ріхтувати, підпорскувати мастилом і з тьєжков бідов той механізм заводити.
Так було, доки не прийшли реформатори і сказали "тра поріхтувати!".
Подивилися на ті всі гнилі шестерні з пружинами (прокуратури, суди, медицина, освіта...) і вирішили реформувати одну на показ (МВС).
Що маємо тепер?
Маємо старий годинник з трухлявими шестернями в механізмі, зате одна новенька, виблискує боками і якось рве око своєю інородністю.
Що з механізмом? Він далі збоїть, гірше того, він підточує своїм рухом новеньку шестерню, вона зношується і підточується під старе розвалюху.
Саме тому шансів у нової поліції не було і немає, бо старі шестерні — прокуратури, суди, освіта, медицина, старі мусори" на високих посадах — не дадуть працювати як слід новій деталі, вони її зімнуть і вона прийме вигляд усього механізму.
Це зараз стається.
Тепер знову змінимо кут зору.
Переодягнімося в шкурку простого патрульного.
Він зараз між молотом і ковадлом.
Зверху керівництво — старі мусори", слідчі — стара "мусорня" — віддав, за бабки відпустили, прокуратура корумпована, лікарі на освідченнях — старі хабарники...
Гаразд.
Може, суспільство змінилося?
Може, на нього спертися?
Ага, не тут то було — прозріли поодинокі.
Рядовому українцю все так же насрати на закон, а як його лапають на правопорушенні, то вищить, як порося і піниться, що не підійти, кидається на того копа, ніби той винен йому пів світу.
Отак стали вони "особняком".
Додаймо до того проблеми з пальним, фінансування на межі потреб, недосконалу законодавчу базу .... і з дня в день поліцейський трансформується в "мусора".
А тепер повернімося до мотивів приходу в поліцію.
Людина мотивована на зміни, коли не бачить результату, змінює точку прикладання зусиль, шукає інше місце і метод, як здійснити ці зміни.
Я запитував — скільки копів пішли з служби, відповідь — 0.
Тобто мотив не зміни, а непогана платня.
Отака вимальовується картинка.
