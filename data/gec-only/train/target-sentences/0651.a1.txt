Справжній цейлонський чай — ця фраза знайома кожному з рекламних роликів по телевізору в дитинстві.
Нині Цейлон відомий як Шрі-Ланка, але чай незмінно називається цейлонським.
Сьогодні ця маленька країна — третя у світі з експорту чаю після Китаю та Індії.
Не дивно, що ланкійські чайні плантації — об'єкти туристичного паломництва, разом із буддійськими храмами і слонячими розплідниками, тому і нас занесло до однієї з них з дивною назвою Handunugoda.
Екскурсовод розказав нам про особливості "видобування" білого чаю (збирається рано вранці, поки ще не пригріло сонечко), пояснив, що зелений і чорний чай — це одна рослина, різниця тільки в місці її зростання: чорний чай отримують із нижче посаджених кущів, а зелений —з високогірних.
Щодня жіночки на плантації збирають по 20 кг чаю кожна!
Далі слідує непростий процес його висушування, сортування і подрібнення.
Обладнання на фабриці виглядає застаріло, але тим не менш, прекрасно виконує свої задачі більше ніж 145 років!
Після огляду угідь і невеличкого екскурсу в історію плантації, настав час дегустації)
На пробу пропонують 50 сортів місцевого чаю!
Білий, чорний, зелений, фруктовий, з мелісою, з корицею, чай із дивною назвою "екзорцист" і навіть "vodka tea"))
Приємністю є те, що екскурсія безкоштовна, а до чаю ще й пригощають тортиком)
