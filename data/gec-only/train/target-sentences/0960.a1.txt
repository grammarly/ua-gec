Так вийшло, що кілька років я прожила за кордоном.
Останній рік школи провела у США за безкоштовною програмою обміну FLEX, жила в американській родині та відвідувала звичайну американську школу.
Для мене це була перша поїздка до Америки, і дуже довго не відпускало відчуття, що знаходишся в одному з фільмів про шкільне життя американських підлітків, які раніше дивилася по ТБ :)
До участі у цій програмі я думала, що досить непогано знаю англійську, але коли потрапила  безпосередньо у мовне середовище і почала спілкуватися з носіями мови, зрозуміла, що банально не знаю, як називаються якісь прості побутові речі.
Черпак для супу?
За рік, звісно, поступово адаптуєшся і продовжуєш постійно вчитися нового.
Можу сказати, що було непросто, але круто — дуже вдячна цій програмі за отримані можливості.
Вдруге надовго переїхати за кордон наважилася вже у дорослому віці.
Два роки я пропрацювала у польській компанії — спочатку менеджером служби підтримки клієнтів, а згодом — коучем із перевірки роботи якості інших менеджерів.
До цього я подорожувала Європою у відпустці, але точно можу сказати, що захоплення від нової країни під час подорожі та реальність робочих буднів — це зовсім різні речі ;)
Так й коли я навчалася у США, усі нюанси вирішувалися організаторами програми або моєю гостьовою родиною.
А от самостійний переїзд — це абсолютно новий рівень відповідальності та певною мірою тест на дорослість, у якому покластися можеш тільки на себе.
Стикаєшся з багатьма складнощами та перепонами на побутовому рівні, насамперед — із мовним бар’єром.
Якщо на роботі англійська була основною, то без польської було досить складно вирішувати особисті питання поза нею — від походу у магазин до пошуків житла чи звернення у державні органи.
Тож довелося активно вчити польську мову.
Загалом цей дворічний період дав неймовірно цінний досвід, який ні на що не проміняю.
