Про моду та класику в програмуванні.
Знайшов у мотлоху стару книгу Рея Конопки "Создание оригинальных компонент в среде Delphi".
Я купив її наприкінці 90-х, коли вчився програмувати.
Тоді навколо Делфі був хайп.
Досі пам'ятаю, яке враження справила тоді на мене передмова.
Я в картинці спеціально виділив ті місця.
Ого, думав я, яка розумна людина...
З того часу пройшла майже чверть століття.
Я і досі толком не розумію, що хотіли сказати в передмові, окрім того, що там гонять на конкурентів.
Сьогодні є кілька рейтингів популярності мов програмування.
Я скористався гітхабовським: Python, Java, JavaScript та С лідирують.
А якщо брати мутний рейтинг TIOBE, то те саме, тільки C усіх порвав.
І скрізь Делфі в кінці списку.
Навіть Visual Basic, про який прохолодно відзивались у передмові, входить у десятку.
По суті, окрім хайпу, Делфі в програмування нічого не внесла.
Її компонентна модель вкрай невдала, основна мова — нечитабельна.
Стиль програмування, на який вона провокувала — складний у підтримці.
Доступ до баз даних — незручний, робити графічний інтерфейс чи обробляти текст — сумно.
І все це за чималі гроші.
Мови-лідери теж, м'яко кажучи, далекі від ідеалу, якщо не сказати, що вони, місцями, жахливі.
Але вони перекривають вирішення переважної більшості задач.
Хайп, як та хвиля, завжди відходить.
Залишаться якісь базові речі.
С нікуди не дівся і не дінеться, як і Java чи її потомки.
Завжди буде потреба у чомусь Python-подібному.
Нікуди вже не дінеться JavaScript чи SQL.
І це найпродуктивніші молотки та гаєчні ключі в програмуванні на роки перед.
Класика мов програмування вже сформована.
