У мене є друг Назарчик, йому зараз 9 років.
Коли ми почали дружити, йому було 3 роки.
Тоді доводилося вигадувати різні способи, щоб швидко пройти 15 хв до садочка, а по дорозі стільки спокус у вигляді гойдалок, пісочниць, двориків, рослин чи птахів.
У сніжну зиму все просто, можна було всадовити його на санчата і за 7 хв опинитися в точці призначення.
А в теплу пору доводилося вигадувати всякі різні ігри.
Одна з них починалася з команди «трансформуймося», і ми уявляли себе реактивними літаками, які швидко мчать у потрібному напрямку.
