За годину дзвонять 2 номери: один я пропускаю, другий чую — беру.
Спокійний чоловічий голос.
Легенда така: "Дружина побачила на ОЛХ оголошення, скинула йому, він навіть фото не бачив".
Але орієнтується, що з фотоапаратом ще спалах і об'єктив.
Образ зайнятого мужика з баблом.
Каже, що довіряє мені і може сьогодні прислати кур'єра на потрібну адресу.
Я пропоную завтра.
Чоловік зазначає, що завтра хоче вже дарувати.
Окей, погоджуюся, сьогодні ввечері.
Фотоапарат удома і я роблю помилку — називаю вулицю і будинок (але не квартиру), куди приїхати кур'єру.
Все тому, що саме вийшла на обід у "Салатейру" і стою в черзі, навколо шумно, подруга тримає чергу — ситуація вимагає швидких рішень.
Домовилися зідзвонитися пізніше, коли чоловік "домовиться з кур'єром".
Щодо оплати — мені ок і картка, і готівка.
Номер картки не давала (не давайте ніколи!).
Кладу слухавку і бачу інший пропущений.
Дзвоню.
Чоловічий голос.
Щодо фотоапарату.
Відповідаю, що вже його забирають, але якщо до завтра не складеться, віддам.
Чоловік спалахує: "Потрібно цілий день чекати, його у вас візьмуть, а ви мені подзвоните і скажете, що фотоапарат купили?".
Я питаю, чому так терміново? — "Завтра вранці їду в Одесу, і це подарунок доньці".
Я починаю підозрювати мутну схему, сценарій якої повторюється.
Натякаю про це чоловікові, на що той питає, що у мене з головою і коли я востаннє була в лікаря.
Я йому зауважую, що він говорить некрасивим тоном з незнайомою людиною, на що хамство стало зростати до "мені похуй, що там...." — і я кладу слухавку.
Я голодна і стою на касі "Салатейри", і пропускаю в черзі людей.
Не вистачало тільки таких мудаків.
За обідом обговорили з подругою мутність ситуації.
Написала друзям, ті скинули отаку цікаву статтю —
https://blog.olx.ua/…/budte-bditelnyi-eshhe-odna-shema-mos…/
Обдумавши все, я набрала "клієнта" сама і кажу: "карткою платити не підходить, давайте готівкою.
А чому не можете самі приїхати?".
Чоловік спокійно розповідає добре відпрацьовану казочку: "я на службі, а "вони" (кур’єри типу?) з готівкою не працюють.
Я просто вийду в ibox поповню вашу картку, як кур'єр скаже, що все ок з фотоапаратом".
Ага.
Вийдеш поповнити на 15 штук?
А потім прийде фейкова смс-ка і пиши пропало.
Завершилося тим, що я відмовилася від такої схеми і від угоди.
Попрощалися спокійно, я побажала на все добре.
Номери заблокувала.
Схема, відома ще в 2015 році.
Досі працює, по ходу.
Будьте уважні, мисліть критично і не ведіться на таке!
***
Кому класний фотоапарат?
