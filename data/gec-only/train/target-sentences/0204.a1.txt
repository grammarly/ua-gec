Шановний пане!
Будьте ласкаві, зверніть увагу на нещасну, голодну людину.
Три дні не їв.... не маю п'ятака на нічліг... присягаюсь Богом!
Вісім років служив сільським учителем і втратив місце через інтриги земства.
Став жертвою доносу.
Ось уже як рік ходжу без місця.
Присяжний повірений Скворцов глянув на сіре, діряве пальто просителя, на його мутні, п'яні очі, червоні плями на щоках, і йому здалось, що він раніше вже десь бачив цього чоловіка.
— Тепер мені пропонують місце в Калузькій губернії, — продовжував проситель, — але у мене немає коштів, щоб поїхати туди.
Допоможіть, зробіть милість!
Соромно просити, але обставини змушують.
Скворцов подивився на калоші, з яких одна була глибока, а друга дрібна  і раптом згадав.
— Слухайте, третього дня, здається, я зустрів вас на Садовій, — сказав він, —але тоді ви говорили мені, що ви не сільський вчитель, а студент, якого виключили.
Пам'ятаєте?
