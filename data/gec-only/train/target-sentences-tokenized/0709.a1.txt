Одного карантинного дня гуляв на Вовчинецьких горах .
Те місце відоме мені ще з дитинства , колись там був один із найскладніших мототреків у Європі .
І ми малі ходили дивитися на змагання .
Схили були чисті , а природа просто чудовою .
Зараз це місце просто знищили як звичайні люди , що залишають своє сміття , так і жахлива забудова .
Хтось мені казав , що будувати там узагалі заборонено в зв'язку з певними геологічними особливостями .
Але існують у нас могутні чарівники , які за певну суму змінюють закони фізики .
І ось росте нова кам'яна потвора , а унікальне місце знищено .
Проте закони фізики невблаганні і перші зсуви — тому підтвердження .
Я вболіваю за фізику !!!