Чоловік у фраку , який височів над оркестром , побачивши Маргариту , зблід , посміхнувся і вмить , помахом руки , підняв увесь оркестр .
Ні на мить не перериваючи музики , оркестр стоячи поливав Маргариту звуками .
Чоловік над оркестром відвернувся від нього і низько вклонився , широко розкинувши руки , і Маргарита , посміхаючись , помахала йому рукою .
— Ні , мало , мало , — прошепотів Коров'єв , — він не спатиме всю ніч .
Гукніть йому " Вітаю вас , королю вальсів " !
Маргарита викрикнула це і здивувалась , тому що її голос , повен як дзвін , покрив
гул оркестру .
Чоловік здригнувся від щастя і , приклавши до грудей ліву руку , правою продовжував махати оркестру білим жезлом .
— Мало , мало , — шепотів Коров'єв , — гляньте ліворуч , на перші скрипки і кивніть головою так , щоб кожен подумав , що ви впізнали саме його .
Тут тільки світові знаменитості .
Ось цьому , за першим пультом , це В'єтан .
Так , дуже добре .
Тепер далі .
