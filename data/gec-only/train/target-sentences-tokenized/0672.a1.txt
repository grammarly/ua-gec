Як же вберегтися від зневіри на шляху до мрії ?
Упродовж усього свого життя , починаючи змалечку , людина починає мріяти та будувати свої перші цілі , задля яких здатна гори звернути .
На мою думку , щоб не покинути свою мету на половині шляху , необхідно стати своєрідним “ егоїстом ” , не звертати увагу на недовіру інших і не боятися ризикувати .
По-перше , людині ще з самого початку необхідно усвідомити свою позицію , свої упередження та свої можливості , об’єктивно оцінити , на що вона здатна .
І це мають бути єдині фактори , які впливатимуть на твій розвиток .
Твоя думка може не сподобатися рідним чи друзям , але в такому випадку , якщо ти будеш звертати увагу на них , незабаром , сам того не помітивши , почнеш вірити в те , що в тебе нічого не вийде .
Яскравим прикладом такої протидії суспільству можна назвати кар’єрний шлях Ілона Маска , який ніколи не звертає уваги на постійну критику своїх неймовірних ідей і втілює їх у життя , не дивлячись ні на що .
Без цієї впевненості та відданості своєму покликанню він би не став успішним розробником , якого знає весь світ .
По-друге , для здійснення мрії , потрібно навчитися приймати виклики та ризики , на шляху до успіху їх буде дуже багато , а якщо їх немає , то подумай , чи все ти робиш правильно .
Потрібно навчитися це розуміти та не зупинятися на досягнутому , оскільки так ти отримуєш безцінний досвід , який у майбутньому тобі лише допоможе .
Доречно було б згадати Енея , головного героя бурлескно - травестійної поеми Івана Котляревського — “ Енеїда ” .
На шляху до мети “ збудувати сильне царство ” йому необхідно було відмовитися від спокуси залишитися з Дідоною , постійно протидіяти завадам Юнони , йти на шалені вчинки , щоб виграти війну у Турна .
У творі описано епізод , коли Еней майже зрікається своєї мрії та зневіряється , але не здається , а все одно продовжує боротьбу за своїх побратимів .
Якби він не ризикував та не приймав швидких рішень , то , найімовірніше , всі троянці би залишилися в Карфагені .
Така боротьба за свої переконання допомогла йому зробити неможливе .
Таким чином , формула успіху та віри в себе на цьому складному шляху неможлива без упевненості в собі , своїх вчинках та відкритості до іноді шалених рішень , ризиків .
Як уберегтися від моральної деградації у нашому світі ?
Сьогодні ми живемо в добу швидкого розвитку , тому з часом кожен переживає період занепаду особистості .
На мій погляд , для того , щоб зберегти власні прагнення та упередження , необхідно займатися лише улюбленою справою , а не вигідною , та прислухатися до думки найближчих людей .
По-перше , правильно обрана галузь , у якій прагнеш розвиватися , не дозволить моментально зневіритися .
Незважаючи на труднощі та невдачі , ти вбережеш інтерес та природний поклик , будеш рухатися вперед до мети .
Не можна не згадати всесвітньо відомого бізнесмена Стіва Джобса , який подолав надзвичайно важкий і тернистий шлях до омріяної кар’єри .
Він став прикладом для всього світу , але ніколи б не зміг отримати таке визнання , якби керувався виключно меркантильними цінностями .
Цю думку підприємець висвітлював у одній із своїх заповідей про те , як досягти успіху .
По-друге , щоб не втрачати “ Я ” ( думаю , варто писати з маленької , бо на ЗНО не дуже люблять , коли є якісь випадки написання великої літери з художньою метою : “ У мене є Мрія ” і т . д . ) та не ізолюватися від суспільства , кожному слід звертатися за допомогою та порадою до близьких .
Оскільки ( сполучники комою не виділяємо ) , друзі та сім’я часто знають людину краще , ніж вона себе , зможуть допомогти у нелегкому виборі та підтримати в складній ситуації .
Та помилкою багатьох стає їх ( тут можна двояко зрозуміти , але увага — їхній — присвійний займенник , їх — родовий від “ вони ” , не плутати ) ігнорування .
Яскравим прикладом можна назвати головного героя соціально - психологічного роману “ Хіба ревуть воли , як ясла повні ” Панаса Мирного .
У конфлікті справжнього Чіпки та “ пропащої сили ” Варениченко програє .
Хоча все могло завершитися перемогою ще спочатку , якщо б він хоч раз прислухався до дружини Галі , яка вірила в його доброту та справедливість до самої смерті .
Слова та думка рідних є своєрідним вказівником , що допомагає йти по життю .
Таким чином , одними з найважливіших складових формули для збереження особистості є правильний вибір професії , що стане невід’ємною частиною , та вміння звертати увагу на думку найрідніших .
Завдяки цьому ти ніколи не втратиш головної мети та впевненості в своїх можливостях .
