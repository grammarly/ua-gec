З такою кількістю соціальних мереж , які треба відстежувати , нічого дивуватись одержимістю вашої дитини застосунком ТікТок .
У батьків залишається більше запитань , ніж відповідей .
Отож , що таке ТікТок та з чим його їдять ?
ТікТок — Короткі відео з життя — це безкоштовний застосунок соціальних мереж , у якому можна дивитись , створювати та поширювати відео , зазвичай з аудіодоріжками , які очолюють музичні хіт - паради .
І це все безпосередньо у вашому телефоні .
Спершу у США додаток називався « Musical .ly » , але змінив свою назву після злиття двох додатків у серпні 2018 року .
ТікТок використовують понад 100 мільйонів людей .
Ця неймовірна популярність певною мірою спричинена комбінацією функцій , які так люблять діти .
Як і в застосунку синхронізації губ « Дабсмеш » ( Dubsmash ) , користувачі можуть переглядати та записувати відео себе самих , коли вони співають під популярні пісні чи аудіокліпи .
Діти можуть створювати та поширювати короткі відео — від кумедних до серйозних , як вони робили це раніше у додатку « Вайн » ( Vine ) .
ТікТок , так само як і Ютюб ( YouTube ) , це інтерактивний світ відео , у якому ви спілкуєтесь з друзями та прихильниками завдяки вподобайкам , коментарям і навіть дуетам .
ТікТок — Короткі відео з життя — миттєво перетворює невідомих людей на зірок .
На ранок прокинулися відомими у просторах Інтернету Бейбі Аріель та Джейкоб Сарторіас , які стали справжніми музичними сенсаціями , зокрема серед дітей та підлітків .
Однак батьки занепокоєні , чи додаток є безпечним для їхніх чад , зважаючи на кількість інформації у вільному доступі .
Хоч відео з ТікТоку здебільшого невинні та креативні , все ж є істотне занепокоєння щодо безпеки дітей , які використовують застосунок .
Незалежно від соціальної мережі потрібно використовувати / увімкнути налаштування конфіденційності для обмеження обсягу інформації , якою діляться ваші діти або ж ви самі .
Діти можуть опублікувати щось без попереднього перегляду чи редагування .
Проте відомо про інтернет - хижаків , які використовують додаток , щоб наблизитись до маленьких користувачів та користувачок .
Крім того , 2019 року ТікТок заплатив мільйони доларів федеральним регуляторним органам як частину домовленості після звинувачення у порушенні законів про конфіденційність , які захищають дітей .
2020 року ми на власні очі побачили шалений ріст застосунка ТікТок .
Локдауни , спричинені пандемією , підштовхнули мільйони людей завантажити китайський додаток , аби якось урізноманітнити сірі будні вдома .
Наприкінці року ТікТок оприлюднив рейтинг найбільш вірусних за рік відео , тенденцій та створювачів відео в США .
Застосунок став фаворитом молоді , яка показує всю свою креативність у 15 - 60 секундах відео .
Однією з причин успіху ТікТока є вільний доступ до вибору музики для відео .
У численному музичному каталозі кожен знайде щось на свій смак : і для танців , і для челенджів , і для синхронізації губ , і навіть зможе створити свої власні аудіодоріжки .
В обробці відео стануть у пригоді також фільтри , ефекти та переходи .
Можливостей сила - силенна .
У своєму звіті « Рік у ТікТоці : Топ 100 » ( The Year on TikTok : Top 100 ) , опублікованому цього тижня , сервіс показав , які відео стали найпопулярнішими у 2020 році залежно від кількості переглядів , уподобайок , підписників і взаємодії .
Белла Порч посіла коронне перше місце .
19-річна дівчина філіппінського походження записала найбільш переглядуване відео на платформі ТікТоку : понад 530 мільйонів переглядів , 43 , 4 мільйона вподобайок та 1 , 4 мільйона коментарів .
Секрет успіху Белли Порч залишається загадкою , бо у відео вона просто відкриває рот та киває головою під такт пісні « M to the B » .
Зараз її аудиторія нараховує 45 , 4 мільйона підписників .
Друге місце у рейтингу посідає Натан Аподака , активний користувач додатка ТікТок , який отримав у подарунок пікап від компанії « Оушен Спрей » ( Ocean Spray ) .
Серед найпоширеніших відео також кліпи НБА та актора Вілла Сміта з його версією виклику « Протри дзеркало » ( « Wipe it Down » ) .
