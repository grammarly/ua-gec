Другий короткий приплив сатанинського сміху оволодів молоду родичку .
— Уже хто - хто , — відповіла вона сміючись , — а я вже смію торкнутися ! — і другий раз пролунав сухий тріск парасольки , що відскочила від голови Аркадія Аполлоновича .
— Міліція !
Узяти її ! - таким страшним голосом прокричала дружина Семплеярова , що в багатьох похолоділи серця .
А тут іще кіт вискочив до рампи й раптом рявкнув на весь театр людським голосом :
— Сеанс завершено !
Маестро !
Уріжте марш !!
Знавіснілий дирижер , не розуміючи , що робить , змахнув паличкою , й оркестр не заграв , і навіть не гримнув , і навіть не зашумів , а саме , за огидним висловом кота , урізав якийсь неймовірний , ні на що не схожий за своєю розв'язністю марш .
На мить здалося , що нібито чутні були колись , під південними зірками , у кафешантані , якісь молодецькі слова цього маршу :
