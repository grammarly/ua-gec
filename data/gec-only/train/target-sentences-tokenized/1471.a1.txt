Ще в січні , під час візиту в італійську Антерсельву ( надіюсь , що все таки допишу про ту подорож ) я побачив у супермаркеті нову книгу Дена Брауна “ Origin ” .
Одразу ж поліз у телефон ґуґлити .
На жаль , в Україні переклад планувався аж на червень .
Але я принципово не хотів читати ( чи слухати ) російську версію і таки дочекався українського перекладу від “ Клубу сімейного дозвілля ” ( навіть прийшлось відновити свою картку ) .
Отже , книжка прийшла і я зразу присів на неї як на голку , перед роботою , після роботи , замість роботи , гуляючи з Вітьком на дитячому майданчику — всюди де міг , читав її . Книжка цікава , але не така сильна , як " Ангели і Демони " , " Код да Вінчі " чи " Інферно " ( яку я вважаю найкращою книгою Дена Брауна ) .
Також дається взнаки дуже вже заїжджена схема книжок Брауна — всі вони написані за одним шаблоном — Роберт Ленгдон разом з невідомою для нього жінкою розслідує вбивство якоїсь відомої людини у якомусь європейському місті ( Флоренція , Париж , Вашингтон — ну трохи не Європа , Барселона ) , при цьому розгадуючи код ( за мотивами творів якогось митця — Леонардо да Вінчі , Ботічеллі , Данте Аліг'єрі чи Гауді ) , за допомогою якого врятують людство і ще при цьому втікають від ворога , який хоче їх убити ( і в кінці книги виявляється , що найголовніший ворог десь поза кадром ) .
Вангую , що події наступної книги будуть відбуватись у Празі , Кельні або Дрездені , або у Моринцях , де Ленгдон буде разом з прапраправнучкою Шевченка розшифровувати “ Кобзар ” , який виявиться не просто збіркою творів Тараса Шевченка , а ключем , який дасть його власнику могутню силу , при цьому паралельно будуть розслідуватимуть убивство сільського бібліотекаря ( з бібліотеки було викрадено рідкісний “ Кобзар ” ) і втікатимуть від агентів СБУ , які на замовлення відомої політичної сили також шукають цей ключ , щоби перемогти на виборах :)
А якщо серйозно — то кінець не такий неочікуваний , як в " Інферно " чи " Коді да Вінчі " , вже за 100 - 120 сторінок до кінця книги можна здогадатись , що і до чого , хто тут поганий , а хто злий :)
Але в будь-якому випадку книгу варто прочитати , особливо тим , хто полюбляє творчість Дена Брауна .
