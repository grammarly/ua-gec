Хроніки програміста
День 1
Прийшов на співбесіду.
Наразі пинають за те, що не вивчив основ.
Сказали, що зв'яжуться.
День 3
Написали на пошту, що на галері просто не вистачає людей, тому знання підтягнуть.
Сказали завтра виходити на роботу.
Думаю, в них якийсь проєкт горить.
День 4
Так і є.
Познайомили з командою і одразу посадили писати проєкт.
Схоже, що не всі розуміють, що вони тут роблять.
День 6
Виявляється, ми робимо ще один Facebook, але для поляків.
Маркетинг не готовий, але клієнт говорить, що він точно злетить.
День 9
Виявляється, що ТЗ не дали, бо все можна побачити у фейсбуку.
Має бути все так само, як і там.
Вирішили порахувати кількість екранів, збились на 70-му екрані.
Схоже, ми не вкладаємося в терміни.
День 14
Далі бавимося Dota 2 в мережі.
Якщо не завершимо проєкт, то, може, відіб’ємо кошти на турнірах.
День 16
Виявляється, в нас є менеджер проєкту.
Це його перший проєкт, але він сказав, що все буде добре.
Він до цього працював в одній юридичній компанії директором.
День 17
Як з'явився, так і пропав.
На повідомлення не відповідає і на стендапах не з'являється.
Схоже, він уже для себе все “порішав”.
Затащили ще три катки.
З нас може вийти дійсно хороша команда.
День 18
Прийшло керівництво і повідомило, що у нас буде новий менеджер проєкту.
Робимо ставки, скільки років йому буде.
Більшість — за 19 років.
День 21
Жоден із нас не вгадав з віком, йому 55, і раніше він працював на держслужбі, видавав довідки.
Привітався, “задвинув спіч”, що все буде добре, і пішов на кухню набирати хавку додому.
День 23
Згадали, що ми працюємо по Agile і в нас завтра демо проєкту.
Новий менеджер заявив, що бере лікарняний і що нічим не може допомогти.
Попросили дизайнера накидати пару скрінів і зняти на відео переходи.
День 24
Мене вибрали жертвою для демонстрації програми.
Ледь не спалився, коли екран сам перескочив на екран, хоча я нічого не нажимав.
Сказав, що ми зробити AI, що підказує користувачу, яку статтю читати, клієнт повірив і попросив добавити AI на кожен екран.
День 28
Менеджер повернувся з лікарняного загорілим, виправдовувався, що мав проблеми зі шкірою, але ми знайшли його інстаграм, залишили собі пару фото для шантажу.
День 29
Менеджер уже 5-й раз приходить, перепитує, як справи з проєктом і чи встигнемо.
Пояснили, що не встигнемо, бо серед нас немає бекендера.
Менеджер сказав, що вирішить це питання.
День 30
Він таки вирішив.
У команду долучилась Олена Бендер, навіть не знаю, як він її знайшов.
На диво, вона ще й уміє писати на php і класно сапортить на сейф лейні.
Тепер у нас є команда на Інтернешнл.
Подали заявку.
Далі буде...