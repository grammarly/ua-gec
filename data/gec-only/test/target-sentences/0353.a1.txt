Кожен із нас знає, як важливо підтримувати чистоту.
Ми регулярно прибираємо у своїй квартирі, але чомусь забуваємо про те, що знаходиться довколо наших осель.
Засмічені вулиці, парки та сквери стають усе більшою проблемою нашого часу.
Студенти Дніпровської медичної академії знають, що це не можна залишати на самотік.
Саме тому 28 вересня о 16:00 небайдужі молоді люди збираються на масштабне прибирання.
Під керівництвом Сектору з питань волонтерських ініціатив ми хочемо облагородити територію довкола 6 та 7 гуртожитків, а також вулицю Мандриківську.
Незважаючи на те, що по цій вулиці кожного дня проходить чимало людей, вона представляє собою неприємну картину.
Засмічена та неохайна, вона справляє неприємне враження на будь-кого.
Але ще не все втрачено, бо зусиллями студентського товариства ситуація може змінитися на краще.
Все, що для цього потрібно, — 2 відра, 3 віника, 3 грабель, 1 ручна пила, пакети сміттєві 100 л та 40 пар рукавиць.
Допоможімо нашому місту стати кращим!
