Метою практики є оволодіння студентами сучасним методами і формами організації праці; формування у студентів, на базі одержаних ними у навчальному закладі знань, проффесійних умінь, навичок і компетентностей, цеобхідних для прийняття самостійних рішень у реальних ринкових умовах; виховання у майбутніх фахівців потреби систематично оновлювати свої знання та творчо їх застосовувати в практичній діяльності.
Зміст практики, види та обсяг визначаються освітньо-професійними програмами (ОПП), навчальними планами і програмами навчальних дисциплін відповідно до розробленого Міністерством освіти і науки України "Положения про проведения практики студентів вищих навчальних закладів України".
При цьому їхня реалізація може бути у вигляді будь-яких форм занять, які несуть прикладний практичний характер, консультацій, курсового і дипломного проєктування, екскурсій і практикумів.
За змістом та метою практика студентів може бути:
— навчальна;
— виробнича (технологічна, професійна, науково-дослідна, переддипломна).
Основним завданням навчальної практики є закріплення знань та отримання первинних професійних умінь і навичок із конкретних навчальних дисциплін, циклів природничо-наукової та професійно-практичної підготовок, ознайомлення із специфікою майбутньої професії, в окремих випадках — оволодіння робітничими професіями галузі, підготовка до проходження виробничої (фахової, професійної) практики.
Навчальна практика включає:
— практику з окремих навчальних дисциплін;
— практичне навчання студентів робітничих професій;
— практичне оволодіння уміннями і навичками майбутньої професії
(комплексна навчальна практика).
Під час проведения навчальної практики групу ділять на підгрупи чисельністю не менше 8 осіб.
Основне завдання технологічної практики як різновиду виробничої практики) є придбання професійні вміння, навички та компетентності у поєднанні із закріпленням, розширенням і систематизацією одержаних у Сумському НАУ знань на основі вивчення ринкової економіки, наукової організації праці і управління конкретного підприємства, закладу, установи, організації, придбання практичного досвіду, розвиток професійного мислення, прищеплення вмінь організаторської діяльності у умовах трудового колективу.
Професійна практика як різновид виробничої практики – завершальна ланка практичної підготовки, і проводиться з метою узагальнення і вдосконалення знань, практичних умінь, навичок та компетентностей на базі конкретного суб'єкта господарювання, оволодіня професійним досвідом та готовності майбутнього фахівця до самостійної трудової діяльності, збору матеріалів для написания дипломної роботи.
Професійна практика студентів проводиться в індивідуальному порядку.
Кожен зі студентів-практикантів знаходиться в ролі помічника (дублера) керівника відповідних структурних підрозділів підприємств аграрної галузі.
Переддипломна практика студентів як різновид виробничої практики є завершальним етапом навчання, проводиться на випускному курсі з метою узагальнення і вдосконалення здобутих ними знань, практичних умінь та навичок, оволодіння професійним досвідом та готовності їх до самостійної трудової діяльності, а також збору матеріалів для дипломного проєктування.
Реалізуючи ступінчатість системи вищої освіти, практична підготовка передбачає безперервність та наступність практичного навчання під час отримання випускниками вищих навчальних закладів кваліфікації "бакалавр" та «магістр», для чого розроблено наскрізні програми практик (НПП) підготовки зазначених фахівців з агрономії.
Програма кожного виду практики обов'язково має чітко визначені результати навчання, перелік сформованих умінь, навичок і компетентностей.
Безпосереднє навчально-методичне керівництво і виконання програми практики забезпечують відповідні кафедри факультету, предметні (циклові) комісії.