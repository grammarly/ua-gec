Все своє життя я намагаюся розвивати свій світогляд та досягати нових висот в науковій сфері.
Але не завжди мені вистачає мотивації задля втілення усіх своїх планів.
Переді мною часто постає питання: "що саме є причиною моєї періодичної пасивності у житті?".
Це страх невдачі або ж просто лінь?
Кажуть, що лінь - це і є страх.
Мені хочеться змінити в першу чергу себе: не боятися проявляти ініціативу, не уникати тяжкої інтелектуальної праці, яка, хоч і не завжди цікава та захоплива, але завжди корисна та результативна.
Я хочу навчитися знаходити в собі сили на невпинне освоєння нових знань та навичок, не боятися провалу чи критики.
Впевнена, що своє життя треба починати змінювати зі свої переконань, шляху мислення.
І тоді відпаде необхідність в бажанні щось собі доводити чи іншим.