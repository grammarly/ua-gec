Приємності .
Це коли ближче до півночі прогулюєшся платформою метро в очікуванні поїзда зі склянкою суниць у руці , куплених під вечір у бабусі за пів ціни .
У цей час у метро усі здаються розслабленішими і доброзичливішими .
Проходиш повз гарнюсика , який , опершись на колону , щось читає , і намагаєшся розгледіти , що за книга .
Він помічає і спеціально для тебе підіймає і на кілька секунд затримує з посмішкою , щоб встигла прочитати .
" Створи щось " Палагнюка — розпливаюся у посмішці і вдячно киваю .
А потім їдете в одному вагоні і на кожній зупинці крадькома переглядаєтеся , чи не виходить саме зараз .
І роз’їжджаєтеся лише з цими враженнями .
* Склянка суниць у руці — + 10 до вашої чарівності та загадковості .
