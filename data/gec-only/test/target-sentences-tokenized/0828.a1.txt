У Microsoft Word закладена можливість його використання як редактора вебсторінок .
Він коректно імпортує html-документи , розпізнає форматування тексту , таблиць та інших елементів сторінки .
Вебсторінки можна безпосередньо створювати в Microsoft Word , але це не є гарним способом створення електронних посібників , сайтів та будь-яких інших серйозних розробок .
Справа в тому , що швидкий результат , який можна отримати у такий спосіб , буде далеко не якісним .
Сторінки , створені у Microsoft Word , не оптимальні , мають великі розміри і не завжди коректно відображаються в усіх браузерах .
Якщо вам подобається спосіб створення вебсторінок у Microsoft Word , краще перейдіть на Microsoft FrontPage або Macromedia Dreamweaver .
Ці програми спеціально розроблені для професійної роботи з вебдизайну і процес роботи в них дуже схожий на роботу з текстом у Microsoft Word .
Однією з можливостей Microsoft Word , яка є доцільною для використання при створенні електронних посібників , є можливість підключати до списку стилів документа таблиці каскадних стилів для вебсторінок .
Таблиці каскадних стилів забезпечують зручний спосіб опису і встановлення стилів оформлення вебсторінок або цілого вебвузла .
Призначення і дія з оформлення вебсторінок , заданих у таких таблицях стилів , аналогічна призначенню і дії стилів у Microsoft Word .
Якщо документ створюється з метою публікації в Інтернет , доцільно створювати його стилі одразу у вигляді таблиці каскадних стилів .
Але слід враховувати декілька моментів :
• CSS стилі , які під’єднані до документа , не можна редагувати засобами Microsoft Word ;
• Microsoft Word не створює і не експортує власні стилі в таблиці CSS ;
• зміна стилю в таблиці CSS буде відображатись у документі Microsoft Word тільки тоді , коли ця таблиця є пов’язаною з документом , а не імпортована в нього ;
• документ Microsoft Word розпізнає таблиці каскадних стилів тільки тоді , коли файл збережено як вебдокумент .
Якщо такий файл зберегти в форматі документа Microsoft Word , пов’язана таблиця каскадних стилів буде імпортована в документ .
Щоб під’єднати до документа зовнішню таблицю каскадних стилів , слід виконати такі дії .
З меню " Сервис " виберіть команду " Шаблони и надстройки " та виберіть вкладку " Связанные CSS " .
Натисніть кнопку " Добавить " і виберіть таблицю каскадних стилів ( CSS ) , яку потрібно додати , а потім натисніть кнопку " ОК " .
Стилі з таблиці каскадних стилів будуть відображатимуться у списку стилів області задач .
