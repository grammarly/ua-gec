Українська плейгрупа « Коло » у Мельбурні створена для сімей із дітьми до 5 років , які хотіли б зберегти своє українське коріння , розвинути в дітей навички спілкування українською мовою і виховати в них любов і пошану до української культури .
Заняття проводяться разом із батьками під керівництвом професійної вчительки , яка є мамою одного з малюків .
Через забавлянки , танки , спів та спільну гру діти розвивають своє мовлення , дрібну моторику , відчуття ритму і тактильні відчуття .
Група збирається раз на тиждень , у вівторок із 10-ї до 12-ї години .
Запрошуємо всіх діток від 0 до 5-ти років із різним рівнем володіння українською мовою ( включно з тими , хто ще не розмовляє :) .
Запис до групи триває цілорічно , але кількість місць у групі обмежена .