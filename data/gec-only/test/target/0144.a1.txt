Маю що сказати про український телеканал для окупованих територій.
Державний канал «Дом» запустили в ефір на тимчасово окуповані РФ території, де зазвичай уже є покриття російськими каналами. Мета каналу  — «повернення жителів окупованих територій до культурного, політичного та громадського порядку денного України».
85% ефіру каналу буде інформаційно-розважальним, зробленим компаніями «1+1 Медіа» (Коломойський), «Інтер медіа груп» (канал "Інтер"), «Медіа Група Україна» (ТРК Україна, Ахметов) та StarLightMedia (СТБ, ICTV, Новий, Пінчук). Лише 1 годину на добу канал буде показуватиме власний контент, тобто новини. Все останнє — ретрансляція інших каналів. Гендиректор каналу — Юля Островська, колишній директор із виробництва студії «Квартал-95».
Канал створювали на основі каналу UATV. Його консультантами стали ведучі на проросійському каналі 112-Україна Володимир Полуєв і Ганна Степанець. Через співпрацю з 112 із каналу в січні звільнились дві третини працівників.
Бюджет «Дому» на 2020 рік (разом з Укрінформом) складає 257 млн грн. 50 мільйонів для ATR не знайшли, зате знайшли 250 для «Дому».
Інтер пропагує українофобську позицію й «вибачається», що їм через закони доводиться частково мовити українською, війна у них "вєлікая отєчєствєнная", а в Криму та Донбасі не все так однозначно. Донедавна "Інтер" узагалі належав російському «Першому каналу», потім формального власника змінили. Плюси та СТБ давно і з успіхом створюють низькоякісний заангажований контент, в "ТРК Україна" на Донбасі йде «громадянська війна» (наприклад, серіал «Нє зарєкайся»), а 112 неодноразово критикувався за відсутність балансу думок і явно проросійську позицію. Один раз 112 навіть намагався себе підірвати, але то вже інша історія.
Тепер простими словами:
Україна на окупованих Росією територіях показуватиме програми, створені або відвертими українофобами, або російськими виробниками. Які «новини» зробить для глядачів канал з такими консультантами, легко собі уявити. Тепер весь Донбас, який хоч трохи сумнівається і не до кінця зомбований російським ТБ, з іншого, начебто українського боку, побачить те саме, що і з російського. І пазл складеться. За наші з вами гроші, до речі.
